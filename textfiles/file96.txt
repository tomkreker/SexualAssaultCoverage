בשיחה עם וואלה! NEWS אמר אביו של אחד הנערים המיוצגים על ידי סוכן הדוגמניות המוכר, שעל פי החשד הטריד צעירים במהלך מבחני קבלה, כי הוא "מקצועי ורגיש". לדבריו, הוא מנהל סכסוך עסקי עם סוכנות יריבה: "מההתרשמות שלי אין מאחורי זה שום דבר, הם לא ילדים תמימים" סוכן הדוגמניות המוכר שנעצר על ידי משטרת תל אביב בחשד שהטריד צעירים בסוכנות שלו יישאר במעצר עד ליום חמישי הקרוב, לאחר שהובא אתמול (שלישי) להארכת מעצר בבית משפט השלום בתל אביב. על פי החשד, העבירות בוצעו במפגשים שהיוו את מבחני הקבלה של הצעירים, שחשבו שמדובר בצעדיהם הראשונים בעולם הדוגמנות.אביו של אחד הנערים המיוצגים באותה סוכנות אמר בשיחה עם וואלה! NEWS כי בנו מעולם לא חווה הטרדה מצד אותו הסוכן והתנהלותו הייתה מקצועית, עניינית ורגישה. לדברי האב, אותו סוכן סיפר לו כי הוא מרגיש שהולכים לטמון לו מלכודת כחלק מסכסוך עסקי שהוא מנהל מול סוכנות דוגמנות יריבה. לדבריו, כבר עכשיו עוקבים אחריו ומצותתים לו לטלפון.בנו, המיוצג באותו הסוכנות משנת 2016, אף הגיע לתשאול בנושא. "היום הוא אוטוטו בן שש עשרה", סיפר האב. "הזמינו אותי לפני חודש ימים לחקירה ותשאלו את הבן שלי לגביו: איך הוא הרגיש, מה היית המערכת היחסים, האם אי פעם הרגיש מוטרד, אם נגעו בו או הסתכלו עליו בצורה לא עניינית. הבן שלי אמר שלא". לדברי האב, הוא עצמו לא הסתפק בכך אלא שוחח עם בנו על הטענות. "לקחתי את הבן לשיחה אישית ואמרתי לו: 'אנחנו כבר לא במשטרה, בוא תספר לי את האמת'. הוא אמר שמעולם לא קרה דבר. תמיד התייחסו אליו בכבוד. תמיד כשהיה צריך ליצור מגע פיזי הוא ביקש רשות". "גם אני הייתי בקשר עם הסוכן עצמו. הוא תמיד היה מקצועי ורגיש, עדכון אותי בכל פרט פרט", הוסיף. "הילד שלי הוא ילד צעיר ואני במהלך הצילומים תמיד הייתי איתו ומעולם לא ראיתי משהו חשוד".האב הדגיש כי הסכסוך העסקי שמנהל הסוכן החשוד מול הסוכנות האחרת מרוחה על גבי כל העיתונים. "יש לו סכסוך בנוגע לדוגמן מוכר. ככה הוא חושב לפחות, בתחושות שלו, שזה בגלל זה. הוא דיבר איתי כמה פעמים, אמר לי שלדעתו מצותתים לו לטלפון, בודקים אותו ועוקבים אחריו".עוד הוסיף האב כי "מההתרשמות שלנו אין מאחורי זה שום דבר, ההפך הגמור. אני בקיא בכל מה שקשור לחקירות. העניין של התלונות נראה על בסיס עסקי, מדובר בחבר'ה בוגרים בגיל 20 פלוס, לא בנערים פראיירים. הוא בחור תמים וטמבל כזה שלא ידע לשמור על עצמו. שני החברים האלה שהתלוננו עליו, זה שהתלונן ראשון ועוד בחור שהגיע לסוכנות, בן 25, הוא גורילה כזה ושחקן כדורגל גדול. פתאום שני החברה האלה נעלמו ביום בהיר אחד מהסוכנות ואחרי זה המשיכו להיות בקשר בוואטסאפ ולדגמן". לטענתו, "הם לא ילדים תמימים. כל הסיפור הזה נשמע 'פישי' (מפוקפק). בהתחלה אמרו שמדובר בקטינים, אבל אין מאחורי זה שום דבר". עו"ד טלי גוטליב, המייצגת את הסוכן, מסרה: "בפה מלא אומר כי מדובר בתלונות ממניעי נקמה מכוערים. לימינו של הסוכן התייצבו דוגמנים רבים שביקשו להעיד לטובת היחס המכבד, ההשקעה והמסירות שלו. עד כה חוץ מסיסמאות ריקות לא הצליחה המשטרה לאסוף ראיות. ועצתי לכל השמחים לאיד, לא למהר. לא דבק במרשי רבב וחצי רבב, כפי שניתן ללמוד מהיענות בית המשפט לאסור את פירסום שמו של מרשי למניעת נזק בלתי הפיך".