מעצרו של ד"ר עידן קוסובסקי, ששימש כפסיכולוג חינוכי וטיפל במסגרת זו גם בקטינים במרפאה פרטית בביתו במושבה, הוארך עד החלטה אחרת. על פי כתב האישום, המעשים התרחשו השנה. על העבירות בהן נחשד בבאר שבע חלה התיישנות אסירים לבנונים ברחו מהכלא ונהרגו בתאונת דרכים בבית המשפט המחוזי בחיפה הוגש (רביעי) כתב אישום כנגד הפסיכולוג מזכרון יעקב, ד"ר עידן קוסובסקי בן ה-50, בגין עבירות מין חמורות בילדים בהם טיפל. בהחלטת בית המשפט הותר לפרסם כי "הנאשם - עידן קוסובסקי - שימש פסיכולוג חינוכי, ובמסגרת זו טיפל, בין היתר, בקטינים, במרפאה פרטית בביתו שבזכרון יעקב. במסגרת זו, במהלך שנת 2019, ביצע מעשים מגונים בשני קטינים שבטיפולו לרבות מגע באיבריהם המוצנעים".החשדות כנגד ד"ר קוסובסקי עלו בתחילה בדרום, שם נעצר לראשונה ב-1 בנובמבר בחשד לעבירות מין בהן מעשי סדום ומגע מיני מלא עם ילדים בני 8 עד 15, שהחלו בשנות ה-90 ושנמשכו לפחות במקרה אחד יותר מעשרים שנה. חלקם הגיעו לדיון בחיפה כדי לראות אותו עומד בתא הנאשמים, אחרי שבבאר שבע, אחרי שלוש הארכות מעצר, הוא שוחרר כשהתברר כי חלה התיישנות על העבירות שבהן הוא נחשד. הוא חזר לביתו שם שהה בתנאים מגבילים ובינתיים, בהחלטת בית המשפט העליון, פורסם שמו. אז הגיעו תלונות חדשות, הפעם מאזור מגוריו בזכרון יעקב, והוא נעצר שוב ב-2 בדצמבר. מדובר בפסיכולוג ותיק, מוערך, שעברו אצלו מאות ואולי אלפי מטופלים לאורך השנים, ושגם שירת כמה רשויות מקומיות, בין היתר בשירות הפסיכולוגי של אגף החינוך בעיריית חיפה. בבית הספר ליאו בק בחיפה הוא שימש כפסיכולוג חטיבת הנעורים. יוזכר כי אך לפני כחצי שנה שלח בית משפט השלום בקרית שמונה את ד"ר יוסי לזר, גם הוא בן 50 ולשעבר פסיכולוג בשירות הפסיכולוגי של עיריית חיפה, לשנתיים מאסר, בגין עבירות מין ועבירות אחרות כנגד סטודנט שלו.חוקרי תחנת זכרון יעקב הם שחקרו את הפרשה כעת. היום, במקביל להגשת כתב האישום, ביקש התובע עו"ד חאלד חכרוש את הארכת מעצרו של קוסובסקי עד תום ההליכים המשפטיים כנגדו. השופט ניצן סילמן יקיים דיון לגופה של הבקשה ב-15 בינואר ובינתיים קבע כי הפסיכולוג יישאר מאחורי סורג ובריח עד החלטה אחרת. איש מבני משפחתו של קוסובסקי לא נכח בדיון היום. לא אשתו שמזה כשבועיים לא מגיעה יותר לדיונים ולא אמא שלו, לשעבר עובדת בכירה בהיכל המשפט בחיפה. עורכי הדין שמואל ברזני וגיל דביר המייצגים את קוסובסקי מאמינים לגרסתו כי הכל עלילה שטפלו עליו וכי כך מצטרף "עלייהום" תקשורתי ו"לינץ'" ברשתות החברתיות. באחד מששת הדיונים שהתקיימו בעניינו בבית משפט השלום בחדרה הם הודיעו כי את הבית בזכרון יעקב הוא כבר העמיד למכירה ולטענתו לא יוכל להמשיך ולהתגורר בישוב אחרי האפיזודה הזו, גם אם יזוכה. פורום ארגוני הפסיכולוגיה הציבורית בישראל ביקש להוקיע ולהביע שאט נפש מהמקרה עוד בעת שנחשף. מהפורום נמסר כי "אם יתגלה כי החשדות, לכאורה, נכונים, מבקש הפורום לחזק את ידי המתלוננים, מתוך הכרה של הקושי הרב הכרוך בעצם הגשת תלונה. הפורום מבקש להבהיר באופן חד-משמעי כי כל קיום קשר מיני עם מטופל, בהווה או בעבר, או אלו הקרובים אליו, מהווה עבירה אתית ראשונה במעלה ועבירה חוקית".(עדכון ראשון: 13:59)