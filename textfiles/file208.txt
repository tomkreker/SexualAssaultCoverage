בית משפט השלום בחדרה הורה להאריך את מעצרו של ד"ר עידן קוסובסקי עד ליום חמישי, לאחר שתלונות חדשות הוגשו נגדו על ידי שני נערים מתחת לגיל 16. הפסיכולוג, החשוד בבביצוע מעשים מגונים ומעשה סדום בשני הקטינים, מכחיש בתוקף את החשדות נגדו אסירים לבנונים ברחו מהכלא ונהרגו בתאונת דרכים בית משפט השלום בחדרה דן היום (שלישי) בבקשה להאריך את מעצרו של הפסיכולוג ד"ר עידן קוסובסקי, החשוד בבביצוע מעשים מגונים ומעשה סדום בשני קטינים תושבי האיזור מתחת לגיל 16. השניים, שטופלו אצלו, התלוננו כנגדו לפני כשבוע על עבירות שבוצעו לכאורה על ידיו לפני 2-4 שנים. הפסיכולוג, לעומת זאת, מכחיש בתוקף את המיוחס לו וזועק לחפותו. המשטרה ביקשה להאריך את מעצרו בשבעה ימים נוספים, לאחר שהוא נעצר אתמול בעקבות התלונות - אולם בית המשפט הורה על הארכת מעצרו עד ליום חמישי.הפסיכולוג, תושב זיכרון יעקב, נעצר אתמול בשעות הצהריים, כחודש לאחר שנעצר לראשונה במסגרת הפרשה, ועל פי החשד הוא ביצע עבירות מין בכמה קטינים תושבי הדרום לפני כמה שנים, כשהתגורר וטיפל בילדים בבאר שבע, תוך ניצול הנגישות אליהם במסגרת עבודתו.במסגרת החקירה הקודמת, שהתנהלה בתחנת באר שבע, שמו וזהותו של קוסובסקי הותרו לפרסום על ידי בית המשפט, לרבות החשדות המיוחסים לו. הפרסום הביאו להתפתחויות ולהגשת שתי תלונות חדשות נגדו בתחנת זיכרון יעקב, שהביאו לפתיחה בחקירה החדשה. על פי ההערכה, עשויות להיות אף תלונות חדשות נגדו. קוסובסקי מיוצג על ידי עו"ד שמואל ברזני. קוסובסקי, בן כ-50, משרת כמה רשויות מקומיות, בין היתר בשירות הפסיכולוגי של אגף החינוך בעיריית חיפה. הוא שוחרר בחודש שעבר על ידי בית משפט השלום בבאר שבע למעצר בית בתנאים מגבילים, ובהסכמת המשטרה, לאחר שזו התייעצה עם הפרקליטות והתברר כי חלה התיישנות על העבירות, אשר על פי החשד החלו בשנות ה-90. עם זאת, המשטרה הורתה לפסיכולוג שלא להיפגש או ליצור קשר עם המתלוננים, לא לטפל בקטינים ללא נוכחות מבוגר בחדר וביקשה כי יתייצב לחקירה ככל שיידרש. לאחר ששמו הותר לפרסום, המשטרה מסרה: "עם התרת פרסום השם והפרטים אנו מבקשים מכל מי שיש בידו חשד כי נפגע להגיש תלונה בתחנת המשטרה הקרובה למקום מגוריו".(עדכון ראשון: 11:43)