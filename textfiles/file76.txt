בת השבע שנאנסה שבה לאחר תקופת היעדרות ממושכת לבית הספר בליווי מקצועי צמוד. גורמי החקירה אמורים להודיע ביום שלישי הקרוב אם הם חוזרים בהם מכתב האישום נגד מחמוד קטוסה, וכעת בודקים מחדש את גרסתו אסירים לבנונים ברחו מהכלא ונהרגו בתאונת דרכים הילדה בת השבע שנאנסה בבנימין שבה לבית הספר והיא מלווה בטיפול מקצועי אחרי כחודשיים וחצי שבהם נעדרה מהלימודים. לפי עורך הדין של המשפחה יהודה פריד, היא חזרה לספסל הלימודים בשבוע שעבר, אחרי שמחופשת הפסח לא למדה בעקבות התקיפה. במקביל, מאז סוף השבוע כמה מעובדי בית הספר הוזמנו למתן עדות. זאת, לאחר שלפי גורם המעורה בתיק הם היו מהראשונים לשמוע על המקרה, אך לא דיווחו עליו ואף אמרו כי עדיף שהילדה תמשיך להגיע ללימודים - דבר שהחמיר את מצבה. רק כמה ימים אחרי כן, הוגשה התלונה למשטרה וכשבועיים מאוחר יותר נעצר הנאשם מחמוד קטוסה. ביום שישי חולק להורי התלמידות מכתב של מנכ"ל רשת בתי הספר בו נכתב כי המוסדות ערוכים "לשמירה על שלומן וחינוכן של התלמידות". במכתב שחולק צוין כי "מתוך אחריות לשלום הבנות, הננו להבהיר, כי בימים אלה עוסקת המערכת בבירור מקרה מסוים בתחום המוגנות בעיר, כאשר מתחילת התהליך אנו נעזרים בהדרכת הגורמים המוסמכים, אנשי המקצוע והחוק הפועלים בעירנו ועל דעת רב העיר", נכתב. "פנייה זו באה להבהיר, כי יש למצות את תהליך הבירור על ידי רשויות החוק, תוך התמקדות בהגברת הביטחון האישי של כל תלמדיה באשר היא, הן בבית, הן בשטחי בית הספר והן בדרכה מביתה לבית הספר ובחזרה. אנו מבקשים מכם ההורים לחזור ולשנן כמיטב יכולתכם  עם בנותיכם, את כללי המוגנות האישית וגם אנו נעשה זאת בכיתות, באמצעות צוות בית הספר לצורך רענון כללים אלה".עוד בנושא: בתוך כיומיים אמורים גורמי החקירה להודיע אם הם חוזרים בהם מכתב האישום שהוגשה לפני כשבוע נגד קטוסה שעבד כשרת בבית הספר  - או שהצליחו לבסס את התיק נגדו. זאת, לאחר שהסערה סביב המקרה חשפה שורת כשלים בחקירה שניהלה התחנה בהתנחלות בליווי תחנת המשטרה המקומית. המשטרה זימנה למתן עדות גם מקורבים ומכרים של קטוסה ומנסה לבחון את האליבי שלו מחדש.לפי בני זוג בהתנחלות, שבדירתם חושדים כי בוצע האונס, הוא עבד אצלם באותה עת של המעשים, והם היו איתו בבית לאורך כל זמן העבודות. עם זאת, במשטרה ציינו כי קטוסה הרחיק את עצמו מהדירה ולא ציין אותה כשנשאל, אך עורך דינו דרוויש נאשף אמר כי הוא עובד שם כפעמיים בשנה, ולכן לקח לו זמן להיזכר שהיה בדירה זו באותו יום. קטוסה מכחיש לחלוטין את המיוחס לו, על אף שבאחת מבדיקות הפוליגרף נמצא דובר שקר, ובשנייה לא היתה תוצאה חד-משמעית. לפי גורם המעורה בתלונת הילדה, היא העידה גם שהוכנס לה חומר לפה, ולכן ייתכן שסוממה.