פרקליטו של ערפאת א-רפעאיה כבר הודה בשמו באונס וברצח הצעירה בתחילת השנה, אולם כשנשאל בעצמו על ידי השופט הוא סירב להגיב. אחרי כמה ניסיונות, קבע השופט דיון להוכחות בהמשך התיק (בווידאו: הגשת כתב האישום נגד א-רפאעיה, מרץ 2019) בניגוד לציפיות, ערפאת א-רפעאיה, הנאשם ברצח ואונס אורי אנסבכר, נמנע הבוקר (ראשון) מלהודות בבית המשפט המחוזי בירושלים בעובדות כתב האישום, מה שעשוי היה לקדם את המשפט לקראת סיום. סנגורו של א-רפעאיה אמר הבוקר בבית המשפט כי הוא מודה ברצח ואונס אנסבכר, ולגבי מניע הטרור ישיב בהמשך. לכן, גם בוטל דיון ההוכחות. אולם, כאשר פנה השופט רפי כרמל ושאל את הנאשם עצמו אם הוא מודה בעובדות, א-רפאעיה רק בהה ולא השיב לשאלות. כשעורך דינו פנה אליו בצד, הודה לדבריו במעשים אך לשאלות השופט השיב כי הוא מעוניין בשיחת טלפון ולא הגיב לנושא ההודאה. סנגורו הבהיר כי ההחלטה על הודאה בכתב האישום הייתה אחרי שיחה ארוכה עם א-רפעאיה כאשר המשמעויות הובהרו לו. אחרי כמה ניסיונות, קבע השופט דיון להוכחות בהמשך התיק. אנסבכר נרצחה בפברואר האחרון. גופתה אותרה בעין יעל, ביער הסמוך למקום בו עשתה שירות לאומי. מכריה העידו כי הלכה להתבודד ביער ומשלא שבה והטלפון שלה היה כבוי החלו בחיפושים אחריה. לאחר כמה שעות נמצאה גופתה כשעליה סימני אלימות קשים. באמצעות ראיות שנאספו בזירה, ובהן דנ"א, אותר א-רפאעיה במאגרי המשטרה כבר ביום לאחר מכן, ונעצר לבסוף ברמאללה. א-רפאעיה הודה בחקירותיו במעשים ולאחר מכן אף שחזר אותם. כתב האישום הוגש בחודש מרץ, אולם התיק נמשך זמן ממושך בין היתר בשל הבקשה של סנגורו לשלוח אותו לבדיקה פסיכיאטרית מטעמם. הוא התקשה למצוא פסיכיאטר שיסכים לבצע את הבדיקה, ותוצאותיה טרם התקבל.