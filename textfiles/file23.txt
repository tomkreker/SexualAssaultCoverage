יוסף לזר, מרצה לשעבר במכללת תל חי, הואשם בין היתר בביצוע מעשים מגונים, בקבלת דבר במרמה, ובזיוף. המתלונן, סטודנט במכללה, פנה לנאשם כי שיערוך לו אבחון, ובין השניים התפתח קשר, שבמהלכו העניק למתלונן "טיפול" שכלל עירום ומגע פיזי באיבר מינו של המתלונן בית משפט השלום בקריית שמונה התיר היום (חמישי) לפרסום כי אמש ניתן גזר דין נגד יוסף לזר - פסיכולוג, מרצה וחוקר מוח לשעבר במכללת תל חי. זאת לאחר ניהול הוכחות והרשעה בשתי עבירות של מעשה מגונה בין מטפל נפשי למטופל, קבלת דבר במרמה, ובזיוף כדי לקבל דבר ושימוש במסמך מזויף. גזר הדין שהוטל הוא מאסר בפועל לשנתיים, מאסר על תנאי, קנס ותשלום פיצוי למתלונן על סף 150 אלף שקלים.מכתב האישום עולה כי בתחילת שנת 2014 פנה המתלונן, סטודנט במכללה, ללזר, כדי שיערוך לו אבחון להפרעות קשב וריכוז. בסוף האבחון התפתח קשר הדוק בין הנאשם לבין המתלונן, שכלל שיחות בעלות אופי אישי וטיפולי בטלפון, בהתכתבויות מייל ומסרונים, ומפגשים פנים אל פנים.לקריאה נוספת עוד עולה מכתב האישום כי בהמשך, טען הנאשם בפני המתלונן מצגי כזב רבים לצורך הידוק היחסים בין השניים ויצירת תלות של המתלונן. בין היתר טען הנאשם בכזב כי היה בעברו סוכן מוסד, וכי עדיין עליו לצאת מדי פעם למשימות חשאיות בעורף האויב בהן הוא מסכן את חייו, וביקש מהמתלונן לדאוג לסידורי הלווייתו ולמשפחתו במקרה הצורך. כמו כן, טען בפני המתלונן, בכזב, כי הוא חולה סרטן סופני, וטען בפניו במרמה כי מינה את המתלונן ל"אפוטרופוס" שלו וזייף צוואה לפיה כביכול הוא מוריש למתלונן את רכושו.בנוסף לכך, ביקש לזר מהמתלונן לחפש עבורו דירה קרובה לביתו של המתלונן, כדי שיוכל לסייע לו. המתלונן, שהאמין שהוא חולה, הסכים ומצא לו דירה ליד דירתו, והנאשם עבר להתגורר בדירה זו כדי להיות קרוב אל המתלונן. בתקופה זו העניק הנאשם למתלונן "טיפול" שכונה "סשן לילה" שכלל עישון סמים, עירום ומגע פיזי באברי המין של המתלונן. בספטמבר 2015 התקיים לנאשם שימוע לקראת פיטורים במכללה לאחר שהתברר כי קיים קשרים חריגים עם כמה סטודנטים, ביניהם המתלונן. לאחר השימוע, הוצגה ללזר האפשרות להתפטר או להיות מפוטר, ובחר להתפטר.לאחר שהפסיק לעבוד במכללה, חשש לזר כי המתלונן יספר את המקרה לגורמים נוספים, או יתלונן נגדו במשטרה, ותיפתח נגדו חקירה. לכן, הוא שלך למתלונן הודעה ובה ביקש ממנו לא לדבר עם אף אחד על הקשר ביניהם.