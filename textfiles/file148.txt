נגד בצה"ל אנס וביצע עבירות מין בקצינה ששירתה עימו באותו משרד באופן יומיומי - במשך יותר משנה. באחד המקרים בהם נגע בקצינה ללא הסכמתה בתוך הבסיס הצבאי. כשהתנגדה וניסתה להדוף אותו, אמר לה: "זה יעשה לך טוב, זה יעשה לך כיף" נגד בכיר בצה"ל הורשע אתמול (שלישי) בשורה של עבירות מין חמורות בקצינה ששירתה תחתיו. הנגד, שהורשע ב-15 סעיפים, היה עצור במשך כמעט שנה. על פי כתב האישום הנגד הפעיל אלימות מינית נגד פקודתו בתדירות יום יומית, בעיקר בשעות לילה מאוחרות, במשך תקופה של כשנה וחצי. את המעשים ביצע בכלי רכב צבאיים, במשרד המשותף של השניים ובמקומות מבודדים בתוך הבסיס בו שירתו השניים ומחוצה לו. גזר דינו של הנגד יינתן בהמשך.תחת אישום האינוס נכתב כי הנגד נהג לגעת באיבר מינה של הקצינה ללא הסכמתה, וזאת במסגרת כמה אירועים. אחד מהם התרחש בחלקו האחורי של רכב צבאי, אז שכב על הקצינה ואנס אותה. בתגובה ניסתה הקצינה להדוף אותו מעליה, אך הוא אמר לה "זה יעשה לך טוב, זה יעשה לך כיף", כפי שנכתב בכתב האישום, והמשיך במעשיו. תחת אישומי מעשי הסדום בהם הורשע הנגד נכתב כי הוא הכריח את הקצינה לבצע בו מין אוראלי בניגוד לרצונה, ולא חדל עד שעשתה כן.במסגרת המעשים המגונים שביצע הנגד, נכתב בכתב האישום כי הוא נגע ונישק את הקצינה בניגוד לרצונה על מנת להגיע לסיפוק מיני. בנוסף, באחד המקרים המשיך הנגד במעשיו למרות שהקצינה ביקשה ממנו מפורשות להפסיק. במקרים מסוימים אף הדפה הקצינה את הנגד מעליה והוא המשיך במעשיו.תיאור המעשים המגונים בכוח בהם הורשע הנגד מצייר כמה אירועים בהם אחז בידי הקצינה והוביל אותן לאיבר מינו. על פי כתב האישום, בעת ביצוע המעשים היא אמרה שאינה מעוניינת בכך, אך הוא הכריח אותה לעשות זאת בכל זאת, בכוח. מדובר צה"ל נמסר: "אתמול הרשיע בית הדין הצבאי נגד בכיר בשורה של עבירות מין חמורות ובהן אינוס, מעשי סדום בנסיבות אינוס, מעשים מגונים בכוח ומעשים מגונים. על פי הכרעת הדין, אשר ניתנה בסופו של משפט הוכחות ממושך, הנאשם ביצע את העבירות לאורך חודשים רבים, במספר רב של הזדמנויות במתלוננת ששירתה אז תחת פיקודו הישיר. גזר הדין ינתן במועד נפרד".