עדותה של הילדה נגבתה על ידי החוקרים כבר באפריל, לפני כשלושה חודשים וחצי, אולם הסב נעצר רק אתמול. מעצרו של החשוד, תושב המרכז כבן 60, הוארך עד ליום ראשון. על פי החשד, מדובר במספר מקרים שבהם התרחשו המעשים גבר בן 60, תושב המרכז, נעצר בחשד למעשה מגונה ומעשה סדום בנכדתו הקטינה - כך נודע היום (חמישי). עדותה של הילדה נגבתה על ידי החוקרים כבר באפריל, לפני כשלושה חודשים וחצי, אולם הסב נעצר רק אתמול. על פי החשד, מדובר במספר מקרים שבהם התרחשו המעשים. חקירת הפרשה נמשכת.היום הובא החשוד לדיון שנערך בדלתיים סגורות בבית משפט השלום בירושלים. המשטרה ביקשה להאריך את מעצרו בשישה ימים, אך הוא הוארך לבסוף עד ליום ראשון בלבד. במהלך הדיון אסר השופט פרסום שמו או כל פרט מזהה אחר אודות החשוד.ביום שלישי הוארך בבית משפט השלום בראשון לציון מעצרו של צעיר בן 26, תושב עמנואל, החשוד בעבירות פדופיליה ומעשים מגונים בילדות מתחת לגיל 18. על פי החשד, הצעיר החרדי יצר קשר עם יותר מ-60 ילדות ונערות ברשת.בחודשים האחרונים התנהלה נגד החשוד חקירה סמויה, שנפתחה בעקבות תלונות על אדם שניסה לאתר וליצור קשר עם ילדות ונערות ברשתות החברתיות. על פי החשד, הצעיר פנה אל הבנות תחת זהויות, דמויות וכינויים בדויים ומגוונים. לאחר ביסוס הקשר, נהג החשוד לשדל את הנערות לשלוח לו תמונות וסרטונים, ובכמה מהמקרים אף ניסה להיפגש עמן ולבצע בהן מעשים מגונים. כמו כן נבדק חשד כי סחט באיומים את הבנות כדי שישלחו לו חומרים נוספים. במהלך מעצרו של החשוד בביתו נערך חיפוש ונתפסו חומרי מחשב.