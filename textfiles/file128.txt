מכתב האישום עולה כי יוסף קארו נהג לקרוא לקטינות לביתו, שם אנס אותן וביצע בהן מעשי סדום בכוח. בסיום נתן להן עוגיות ואיים כי יהרוג אותן ואת בני משפחתן כדי שלא יתנגדו למעשיו. הפרקליטות ביקשה להאריך את מעצרו עד תום ההליכים הפרקליטות הגישה היום (רביעי) כתב אישום לבית המשפט המחוזי מרכז בלוד נגד יוסף קארו, תושב כרמיאל בן 48, בגין ריבוי מעשי אינוס, מעשי סדום, מעשים מגונים תוך שימוש בכוח ועבירת איומים. המעשים שיוחסו לו התרחשו לפני כ-20 שנה, בפרק הזמן שבין דצמבר 1999 ועד אוקטובר 2001. על פי כתב האישום, במהלך התקופה המדוברת ביקרו כמה קטינות בביתו של קארו לעיתים תכופות. בחלק מהמקרים הגיעו המתלוננות לדירת הנאשם לאחר שזה קרא להן אליו.אחת המתלוננות ביקרה אצל קארו בתדירות של פעם בשבוע לפחות כשהייתה בת שבע. הנאשם אנס אותה פעמים רבות, ביצע בה מעשי סדום ומעשים מגונים וחדל רק לאחר שצעקה. בסיום כל ביקור נהג לתת לילדה עוגיה. כמו כן, הוא איים על המתלוננת כי ירדוף את משפחתה, יהרוג את הוריה או אותה ויחטוף את אחיה כדי שלא תתנגד למעשיו. בנוסף לכך, הנאשם ביצע מעשים מגונים בילדה נוספת כשהייתה בת שלוש. בהזדמנות אף עשה זאת בעת שישנה, וחדל ממעשיו רק לאחר שהתעוררה. הפרקליטות ביקשה להאריך את מעצרו עד תום ההליכים המשפטיים נגדו.