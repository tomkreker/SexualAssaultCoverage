השניים נעצרו בחשד שהיו מעורבים במעשה, אך לא בתקיפה עצמה. אלו המעצרים הראשונים שמבצעת המשטרה מאז שחרורו ממעצר של הפלסטיני מחמוד קטוסה לפני כחודשיים, אחרי הפרקליטות הצבאית החליטה לחזור בה מכתב האישום נגדו. "אני מחכה לאמת יותר מכולם", אמר קטוסה אסירים לבנונים ברחו מהכלא ונהרגו בתאונת דרכים המשטרה עצרה הבוקר (שלישי) שני פלסטינים בחשד למעורבות באונס הילדה בת ה-7 בבנימין. השניים, שעבדו ביישוב בו מתגוררת הילדה, נעצרו בחשד שהיו מעורבים במעשה - אך לא בתקיפה עצמה. אלו המעצרים הראשונים שמבצעת המשטרה בפרשה לאחר שבחודש יוני הפרקליטות הצבאית חזרה בה מכתב האישום שהוגש נגד מחמוד קטוסה, תושב דיר קדיס שנעצר בחשד לביצוע המעשה ושוחרר. קטוסה, בן 47 ששימש כאב בית בבית הספר בו למדה הילדה, נעצר בתחילת חודש מאי. הפרשה עוררה הדים רבים ברחבי הארץ, אולם הפרקליט הצבאי הראשי, אלוף שרון אפק, טען כי מהממצאים שעלו בהשלמות החקירה לא התגבש סיכוי סביר להרשעתו לאחר בחינה מחודשת של חומרי החקירה וקשיים שעלו בה. עם שחרורו, הודיעו בפרקליטות הצבאית ובמשטרה כי חקירת האונס תימשך. קטוסה אמר בעקבות הפרסום על המעצרים: "אני מחכה לאמת יותר מכולם. אני צריך את האמת זה מה שחשוב לי ולמשפחה לי. זה מאוד חשוב לנו. רק את האמת אנחנו צריכים. אני והמשפחה שלי רק מתפללים שהאמת תצא לאור". עורכי הדין של משפחת הילדה יהודה פריד וטל גבאי מסרו: "כבר היינו בסיטואציה שבה המשטרה יצאה בהצהרות וחזרה בה מהן. מבחינתנו טובתה של הילדה והצורך לסיים את החקירה בדחיפות ולהעמיד לדין את האחראים למעשה המזעזע , זה הדבר הכי חשוב . כולנו תקווה כי לא מדובר רק בקצה חוט אלא בממצאים של ממש". ‏הפרשה החלה לאחר שהילדה סיפרה להוריה כי נאנסה בין פברואר לאפריל 2019  על ידי אדם שהכירה בבית הספר. לאחר האירוע פנו הורי הילדה לרב, שייעץ להם לפנות למשטרה. התלונה במשטרה הוגשה באמצע חודש אפריל. ב-16 ביוני פורסם כתב האישום שהגישה הפרקליטות הצבאית לבית המשפט הצבאי בבית הסוהר עופר נגד קטוסה בגין אונס בנסיבות מחמירות, תקיפה וחטיפה. משפחתה של הילדה טענה באמצעות עורך דין מארגון 'חננו' כי קטוסה "פעל ממניע לאומני".בזמן שחלף בין הגשת כתב האישום לשחרורו, פוליטיקאים רבים ואנשי ציבור קראו לחקור את המקרה כבעל אופי לאומני. "אני אדם נקי", אמר קטוסה לאחר השחרור. "כל הזמן צעקתי ובכיתי ואמרתי שאני חף מפשע. ואף אחד לא שמע לי". קרובי משפחתו וחבריו הגיעו לקבלו לאחר השחרור ונשאו אותו על כתפיהם תוך קריאות שמחה.קטוסה, שהתקבל בשמחה רבה בביתו בדיר קדיס שבנפת רמאללה, אמר אז כי "אף אחד לא שלא היה במצב כזה לא יכול להסביר. הכאב שקיבלתי מהדבר הזה בלב שלי, בחיים לא חשבתי שזה יקרה לי. אני בן אדם עם משפחה". הוא הוסיף כי "כל מה שדיברו עליו מבחינתי זה מיליון אחוז שקר. כמו בסרט, צעקתי כל הזמן ואף אחד לא הקשיב לי".