כתב אישום הוגש נגד פטר בוגוד, אדריכל שתכנן את פרויקט הקארדו בירושלים. מכתב האישום עולה כי בוגוד נגע בנער הלוקה באוטיזם במקלחת במועדון כושר. הנער סיפר על כך לאמו, שהתלוננה במשטרה פטר בוגוד, אדריכל הקארדו בירושלים, מואשם במעשה מגונה בנער מוגבל בן 15. המשפט יחל בסוף החודש, בבית משפט השלום בחדרה שם הגישה פרקליטות מחוז חיפה כתב אישום כנגדו. בוגוד בן ה-79 תכנן בנוסף לקארדו בין השאר את חידוש המבנים ההיסטוריים במתחם עיריית ירושלים, שווקים בעיר העתיקה בנצרת ובעכו העתיקה, רחבת שער שכם וקבר רבי מאיר בעל הנס. הוא גם תכנן את האמפיתיאטרון בקרית הטכניון. הוא מתגורר בזכרון יעקב. באחד מימי דצמבר שלפני חצי שנה, בילה בוגוד בקאנטרי קלאב בזכרון יעקב. כשהתקלח, נכנס למלתחה נער בן 15 הסובל מאוטיזם קל ולא מצא את הסבון שלו. ע"פ כתב האישום הוא פנה לאדריכל, וביקש להשתמש בסבון שלו, קיבל את רשותו וקיבל לידיו את בקבוק הסבון.עוד בוואלה! NEWS:"ניצל את תמימותם": אישום נגד רופא ילדים בגין עבירות מין בקטנים מכתב האישום עולה כי כשנכנס הנער לאחד מתאי המקלחות, סגר אחריו את הדלת, הסיר את בגד הים וכשהוא ערום החל מסתבן כשגבו מופנה אל דלת התא, פתח בוגוד את הדלת, וכשהנער עם גבו אליו, הוא ליטף את גבו וירד עם ידו לעבר ישבנו של הנער. לטענת התביעה כשהנער אשר נבהל מהמגע, הסתובב, ליטף האדריכל בוגוד את איבר מינו של הנער.כשהנער שאל אותו לפשר מעשיו, השיב לו בוגוד, "זה ממש כיף נכון? זה הדבר הכי כיף בעולם". עוד עולה מעובדות כתב האישום כי האדריכל המשיך לגעת בנער, תוך שהוא מחמיא לגופו ולאיבריו. הנער, יספר אחר כך שנדהם ממעשי הגבר המבוגר, קפא ולא ידע כיצד לענות והגיב רק במלמול. עוד טוענת התביעה כי בשלב זה ניסה בוגוד לגרום לנער לגעת באיבר מינו. ע"פ כתב האישום, בסופו של דבר הנער אמר לנאשם שהוא רוצה להתקלח וביקש שיצא מהתא ובוגוד אכן נעתר ויצא מהתא. מכתב האישום עולה כי הנער המשיך להתקלח והמתין מספר דקות עד שפטר בוגוד יעזוב, אולם כשפתח את התא, ראה אותו עומד בסמוך. הוא עוד ניסה לשוחח עם הנער שלא ענה לו.הנער סיפר על כך לאמו, שהתלוננה במשטרה ותחנת זכרון יעקב חקרה את האירוע. בוגוד נעצר, אולם בית משפט השלום בחדרה שיחרר אותו. החקירה נמשכה והבשילה לכלל כתב אישום. עו"ד גיל משה המייצג את בוגוד אמר לוואלה!NEWS  בהתייחסות: "מדובר בעלילת שוווא כנגד מי שלראשונה בחייו נעצר ונחקר במשטרה. הוא מכחיש את המיוחס לו מכל וכל".