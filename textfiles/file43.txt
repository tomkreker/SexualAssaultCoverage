בבית הדין הצבאי ביפו הוארך מעצרו של שחר מזרחי בחשד למעורבתו במקרה שהתרחש ב-1999. לאחר שנמלט מהארץ בעת ששהה במעצר בית, נישא לאישה בציריך שסיפרה לקורבן העבירה כי מזרחי נהג להכות ולאנוס אותה וכי בכוונתה להגיש נגדו תלונה בית הדין הצבאי ביפו האריך היום (שלישי) את מעצרו של שחר מזרחי, החשוד באונס קבוצתי של חייל בבסיס זיקים ב-1999, עד תום ההליכים המשפטיים נגדו. עו''ד עופר רון, המייצג את קורבן העבירה, סיפר היום מחוץ לדיון כי בעקבות פרסום הפרשה, גרושתו של מזרחי, ט' החיה בציריך, יצרה בימים האחרונים קשר עם הקורבן וטענה כי מזרחי נהג להכות אותה ואף אנס אותה מספר רב של פעמים. עוד הוסיפה, כי בכוונתה לפנות למשטרת ישראל ולהגיש נגדו תלונה.  גרושתו של מזרחי טענה כי הם נישאו בלוס אנג'לס ב-2004 לאחר שנמלט מישראל, סיפרה כי מזרחי נהג להתפאר בכך שהונה את השגרירות האמריקאית בכך שנמלט מישראל באמצעות דרכון אמריקאי מזויף, על שם אחד מאחיו. השניים חיו בציריך עד גירושיהם ב-2010 ואחר כך מזרחי עבר לנמיביה, שם לדבריה נישא פעם נוספת והתגרש.לקריאה נוספת:   נשיא בית הדין הצבאי, השופט אל''מ כרמל ווהבי, הסכים לבקשת מצ''ח למעצר עד תום ההליכים, ונקבע כי במהלך ימי המעצר הקרובים ייערכו בבית המשפט המשך דיונים והקראת והצגת עדויות נוספות מהאירוע.עו"ד רוני ואודליה קרדונר המייצגים את שחר מזרחי מסרו בתגובה כי ''אנחנו מייצגים את שחר בהליך צבאי בעניין עבירות צבאיות שיוחסו לו, ולא בהליכים אחרים בענייני משפחה. אנו לא מכירים שום תלונה ושום חשד בנושא הזה, ואין לנו אלא לתהות מדוע, אם הדברים קרו, המתינו 15 שנה לחשוף אותם ועוד בזמן שמרשי נלחם על חפותו בעבירות המיוחסות לו בצבא". עוד הוסיפו כי ''חבל שבני זוג, גם אפילו שהתגרשו לפני למעלה מעשר שנים, עדיין מונעים מנקמנות ובניסיון להשחיר את פני הגרוש שלהם''. המשטרה הצבאית החוקרת (מצ"ח) עצרה את מזרחי לפני כשבועיים בבת עין, לאחר שנמלט מהארץ ולא ברור היכן הסתתר ב-17 השנים האחרונות. הוא ככל הנראה שב לארץ עם דרכון לא ישראלי וחי תחת זהות בדויה בהתנחלות שבגוש עציון. במהלך הדיון, הזדהה מזרחי בשמו. הוא הופיע בדיון כשכיפה לראשו ובמהלך הדיון קרא את "התיקון הכללי". בתביעה חשפו כי חלק מהשנים הוא שהה בשווייץ וכי הוא נתפס כשברשותו דרכון אמריקני. במהלך התקרית, ארבעה חיילים התעללו בטירון באלימות פיזית קשה בבסיס זיקים. א', שנשאר בבסיס מסיבות אישיות במסגרת שבוע שדאות שאליו יצאו הטירונים, הגיע באחד הערבים לאוהל בו ישן ושם פגש בחיילים, שאותם לא הכיר והם גידפו אותו, כפו עליו מין אוראלי וביצעו בו מעשה סדום.שנה וחצי אחר כך סיפר א' על האונס לסטודנט שחנך אותו באותה העת: "ביום שלישי לקראת ערב כי הייתי בגימלים וכל החברים היו בשדאות בשטח ואותי החליטו שרק למחרת אני אצטרף אליהם. הלכתי לאוהל והם היו ארבעה. בהתחלה הם רק קיללו ואמרו כל מיני דברים, אבל כשראו שאני לא שם לב אליהם התחילו המכות והמעשים. בכיתי וצעקתי אבל אף אחד לא שמע. הם אמרו שאף אחד לא יאמין לי ואם אספר אני אמות מבושה, 'כי רק בנות נאנסות ובנים לא'".הסטודנט הפנה את המתלונן לפסיכולוג בסיס תל נוף. לאחר כשלושה חודשים פנה א' למצ"ח ונפתחה חקירה בשיתוף המשטרה. חייל אחד הורשע בפרשה, יונתן קירשבלום, נגזרו עליו שש שנות מאסר במשפט בו שימש כתובע הצבאי רן כהן, כיום הסנגור הצבאי הראשי. כתב אישום הוגש נגד מזרחי, אך בשל הימלטותו מהארץ זוכו שני החיילים האחרים. במהלך המשפט קבע השופט כי "הנאשם הוכה ונאנס בבסיס הטירונות. נכחו באירוע ארבעה אנשים", ונטען כי מזרחי לקח חלק פעיל באירוע.(עדכון ראשון 17:21)