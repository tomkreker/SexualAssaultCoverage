כתב אישום הוגש נגד בן ארויה, תושב לוד בן 32, בגין הטרדה מינית של נערות, תוך שימוש ברשתות החברתיות. ארויה הציג עצמו לצעירות כבן גילן, ולעיתים כחייל, וניהל עמן שיח בעל תוכן מיני בוטה. החשוד נעצר לפני כשבועיים ומעצרו הוארך מעת לעת כתב אישום חמור הוגש אתמול (ראשון) נגד בן ארויה, תושב לוד בן 32, בגין הטרדה מינית של צעירות מתחת לגיל 15, ניסיון לבצע מעשה מגונה בקטינה מתחת לגיל 14, איומים ועוד. על פי כתב האישום שהוגש לבית משפט השלום ברמלה, החל מאוקטובר 2017, עשה הנאשם שימוש ברשתות החברתיות על מנת ליצור קשר עם נערות ולפגוע בהן מינית.הנאשם פעל באפליקציית אינסטגרם וברשתות חברתיות נוספות, שם איתר את הצעירות. ארויה נהג להציג את עצמו בפניהן כנער בן גילן, ולעיתים כחייל בן 18-20, אז גם היה שולח להן תמונות שלו במדי צה"ל, בכדי לרכוש את אמונן. בנוסף, ניהל הנאשם שיח בעל תוכן מיני בוטה וחריג עם הנערות, ושידל אותן לשלוח לו תמונות וסרטונים שלהן, בהם הן מבצעות את בקשותיו.במסגרת החקירה, שנוהלה על ידי צוות חקירה מיוחד במרחב שפלה, כבר העידו עשרות נערות במשטרה. החשוד נעצר לפני כשבועיים לאחר חקירה סמויה ומעצרו הוארך מעת לעת בבית משפט השלום בראשון לציון. 