אשרף קרגה, תושב חלחול בן 38, התגורר בבית שאותו שיפץ בסמוך למקום מגוריה של הנערה באשדוד. על פי כתב האישום, הוא יצר איתה קשר בכמה מקרים וביצע בה מעשים מגונים ומעשה סדום. הפרקליטות ביקשה לעצור אותו עד תום ההליכים פלסטיני תושב חלחול, אשרף קרגה בן ה-38, מואשם במעשה סדום בנערה בת 13. כתב האישום הוגש נגדו היום (ראשון) על ידי פרקליטות מחוז דרום לבית המשפט המחוזי בבאר שבע.על פי עובדות כתב האישום, שהוגש באמצעות עו"ד רננה לוי, קרגה התגורר בבית שאותו שיפץ בסמוך למקום מגוריה של הנערה באשדוד. הנאשם יצר קשר עם הקטינה וביצע בה בכמה הזדמנויות שונות עבירות של מעשים מגונים. באחד המקרים, ב-29 במאי, הוא ביצע בה גם מעשה סדום.לקרגה אין עבר פלילי. הפרקליטות ביקשה לעצור אותו עד תום ההליכים המשפטיים נגדו. בית המשפט הורה על איסור פרסום כתב האישום כלשונו.לפני שבועיים הותר מעצרו של החשוד לפרסום. לאחר מעשיו, משהבין החשוד כי מעשיו נחשפו, נמלט בחזרה לשטחים. המשטרה בסיוע יחידות משטרה וגורמי ביטחון שונים איתרה את הגבר והוא נעצר אתמול לחקירה. "בעקבות דיווח שנמסר למשטרה, החלו פעולות חקירה מידיות שהעלו כי החשוד נמצא בשטחי הרשות. נעשו מגוון פעולות לאיתורו לרבות סיוע בגורמי ביטחון וכל זאת במטרה להביאו לחקירה. החקירה עדיין נמצאת בראשיתה ונמשיך בביצוע פעולותיה הנדרשות על מנת להגיע אל חקר האמת", נמסר מהמשטרה. עו"ד שני פרג'ון, המייצגת את הפלסטיני, אמרה כי "מדובר בנאשם שמכחיש מכל וכל את המיוחס לו. כזכור, מיד שהבין כי הוא דרוש לחקירה בפרשה דנא, הגיע מיוזמתו שוב ושוב לתחנות השיטור השונות ביהודה ושומרון, ולא ניסה להימלט מרשויות החוק, כפי שהיינו מצפים ממי שהינו מעורב במעשים. מאחר וכתב האישום הוגש אך היום, טרם עיינתי בחומר החקירה, אולם מהמעט אליו נחשפנו בהליכי המעצר, ניתן לומר כבר עתה כי יהיה קשה עד מאוד לתת אמון בגרסת של המתלוננת". (עדכון ראשון: 13:33)