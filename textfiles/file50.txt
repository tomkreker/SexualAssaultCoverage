הוארך ב-7 ימים מעצרו של שחר מזרחי, שנמלט מהארץ ונתפס בשבוע שעבר בבת עין בזהות בדויה. הוא הזדהה בשמו בבית הדין ביפו ובתביעה אמרו כי "לא יבחל באמצעים". סנגוריו טוענים כי הוא ניסה לעזוב את האוהל שבו אירע האונס: "הטרגדיה של המתלונן קשה, אבל גם מה שהנאשם עבר" אסירים לבנונים ברחו מהכלא ונהרגו בתאונת דרכים בית הדין הצבאי ביפו האריך היום (שלישי) בשבעה ימים את מעצרו של שחר מזרחי, הנאשם ב של חייל בבסיס זיקים ב-1999. עורכי דינו של מזרחי, עו"ד רוני ואודליה קרדונר, אמרו כי הוא "לא התמודד במשך 17 שנה עם האישומים. האשמה שלו היא שהוא לא הלך ודיווח ישר על האירוע, אבל הוא לא היה יכול למנוע אותו. העובדה שהוא לא היה כאן עד עכשיו היא בגלל שחשש לחייו ולחיי משפחתו".עו"ד קרדונר אמר בדיון כי שחר כלל לא צריך להיות נאשם בתיק. לראיה, הוא טען כי בפוסט שפרסם המתלונן הוא כתב ששחר ניסה לעזוב את האוהל. "שחר הוחזק באוהל באיומי נשק", טען קרדונר. "הטרגדיה של המתלונן קשה, אבל גם מה שהנאשם עבר. הוא נכווה בצורה קשה. לטעמנו, הוא בכלל לא צריך להיות נאשם והמתלונן תומך בגרסה שלו". הסנגורים הוסיפו כי הנאשם היה קורבן בילדותו לתקיפה מינית.עוד בוואלה! NEWS: המשטרה הצבאית החוקרת (מצ"ח) עצרה את מזרחי ביום חמישי האחרון בבת עין, לאחר שנמלט מהארץ ולא ברור היכן הסתתר ב-17 השנים האחרונות. הוא ככל הנראה שב לארץ עם דרכון לא ישראלי וחי תחת זהות בדויה בהתנחלות שבגוש עציון. במהלך הדיון, הזדהה מזרחי בשמו. הוא הופיע בדיון כשכיפה לראשו ובמהלך הדיון קרא את "התיקון הכללי". בתביעה חשפו כי בחלק השנים הוא שהה בשווייץ וכי הוא נתפס כשברשותו דרכון אמריקני.בתביעה ביקשו להאריך את מעצרו של מזרחי עד תום ההליכים נגדו מחשש לשיבוש הליכים, בטענה שהוא "לא יבחל באמצעים כדי למנוע מהאמת לצאת לאור גם בעתיד". הם אמרו כי הם "מברכים שעברנו את משוכת הזיהוי והוא הזדהה בשמו כשחר מזרחי", אחרי שבמעצרו ובמהלך חקירותיו במצח הוא הזדהה בשם אחר. עוד הבהירו כי "גם הבוקר עם חוקריו באנגלית והגדיל לומר שהוא לא דיבר עברית מזה 24 שנה, שזו עובדה שאיך שלא מסתכלים עליה, היא בוודאות לא נכונה".הם הוסיפו כי הוא ברח "אחרי שש ישיבות הוכחות, שבהם נשמעו לא מעט עדים, הוא ברח ממעצר הבית, בין היתר בגלל תחושת אשמה. בשנת 2009 הגדיל לעשות ושלח באמצעות אמו ייפוי כוח כדי לקבל עותק של התיק". לדברי התביעה, "אין ספק שזה מלמד על מודעות מלאה של הנאשם בתיק שמתנהל נגדו גם בחלוף השנים מאז הבריחה. כל ההימלטות נעשתה תחת הידיעה של הנאשם שאמו, על אף מצב כלכלי קשה, חתמה על ערבות בשווי עשרות אלפי שקלים". בתגובה לדברי התביעה, הסנגור הרים את קולו: "הנאשם ברח מהארץ כי פחד שיהרגו אותו".עו"ד עופר רון, שמייצג את הקורבן, אמר כי "המתלונן קיבל פלאשבאק רציני ממעצרו של שחר מזרחי". לדבריו, בריחתו תרמו לזיכויים של שני הנאשמים האחרים. הוא הוסיף כי "יש חשיבות גבוהה שייעצר עד לתום ההליכים. "האירוע המסוויע הרס את חייו של הלקוח שלי, הוא לא התאושש ממנו, הארבעה לא חסו על חייו. הלקוח שלח ניסה לשים קץ לחייו וחווה פגיעות נפשיות. התסריטאי של ה'תפוז המכני' יכול היה לשאוב רעיונות מהמקרה הזה".אחרי הארכת המעצר, עו"ד קרדונר אמר כי "עולה מחומר הראיות שהנאשם נכח באוהל, אחרי שבהתחלה הוציאו אותו מהאוהל. בשלב הזה הוא שמע צעקות, וכשנכנס הוא ראה את הדברים ואמר להם: 'תפסיקו מה אתם עושים?' איימו עליו בנשק, בחקירתו הוא הפליל שני נאשמים. הוא ברח כי לא קיבל הגנת עדים, הוא לא חי תחת הזהות שחר מזרחי כי חשש שיפגעו בו". הסנגור הוסיף כי "ליבנו עם המתלונן, לצערנו אי אפשר להחזיר את הגלגל לאחור". במהלך התקרית, ארבעה חיילים התעללו בטירון באלימות פיזית קשה בבסיס זיקים. א', שנשאר בסיס מסיבות אישיות במסגרת שבוע שדאות שאליו יצאו הטירונים, הגיע באחד הערבים לאוהל בו ישן ושם פגש בחיילים, שאותם לא הכיר והם גידפו אותו, כפו עליו מין אוראלי וביצעו בו מעשה סדום.שנה וחצי אחר כך סיפר א' על האונס לסטודנט שחנך אותו באותה העת: "ביום שלישי לקראת ערב כי הייתי בגימלים וכל החברים היו בשדאות בשטח ואותי החליטו שרק למחרת אני אצטרף אליהם. הלכתי לאוהל והם היו ארבעה. בהתחלה הם רק קיללו ואמרו כל מיני דברים, אבל כשראו שאני לא שם לב אליהם התחילו המכות והמעשים. בכיתי וצעקתי אבל אף אחד לא שמע. הם אמרו שאף אחד לא יאמין לי ואם אספר אני אמות מבושה, 'כי רק בנות נאנסות ובנים לא'".הסטודנט הפנה את המתלונן לפסיכולוג בסיס תל נוף. לאחר כשלושה חודשים פנה א' למצ"ח ונפתחה חקירה בשיתוף המשטרה. חייל אחד הורשע בפרשה, יונתן קירשבלום, נגזרו עליו שש שנות מאסר במשפט בו שימש כתובע הצבאי רן כהן, כיום הסנגור הצבאי הראשי. כתב אישום הוגש נגד מזרחי, אך בשל הימלטותו מהארץ זוכו שני החיילים האחרים. במהלך המשפט קבע השופט כי "הנאשם הוכה ונאנס בבסיס הטירונות. נכחו באירוע ארבעה אנשים", ונטען כי מזרחי לקח חלק פעיל באירוע.(עדכון ראשון: 9:54)