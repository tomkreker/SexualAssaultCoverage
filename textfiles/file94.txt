שוטרים הוזעקו לטפל באירוע דקירה בטבריה, שבו נמצאו הגבר הפצוע והאישה שטענה שהותקפה לידו. הוא נעצר בחשד לאינוס ומעשה סדום, ובמהלך הלילה נותח באיבר מינו. מעצרו הוארך ביום אחד. בת זוגו, בת 51, עצורה בחשד לתקיפה אישה שעל פי החשד הותקפה מינית על ידי בן זוגה פגעה אתמול (רביעי) באיבר מינו באמצעות סכין. הגבר, בן 43, מאושפז במצב בינוני ובמהלך הלילה עבר ניתוח באיבר המין. הוא נחתך גם בידו.השניים, בני זוג שאינם נשואים, עצורים שניהם. הגבר, בן 43, חשוד באינוס ובמעשה סדום, ובת זוגו בת ה-51 חשודה בתקיפתו. המקרה אירע סמוך לשעה 19:00 בטבריה, אז שוטרי תחנת המשטרה בעיר הוזעקו לטפל באירוע דקירה בעיר. במקום נמצא הגבר הפצוע והאישה, שטענה שהותקפה על ידו. צוות מד"א פינה את הגבר לבית החולים פוריה שליד טבריה, שם הוא מאושפז במחלקה הכירורגית. עו"ד עלא סלימאן, שמייצג מטעם הסניגוריה הציבורית את הגבר, אמר כי לקוחו "מאושפז בבית החולים ומצבו בינוני לאחר שהותקף על ידי בת זוגו. הגבר מכחיש את כל החשדות לטענתו, בת הזוג היא שיזמה את קיום יחסי המין ובמהלכם תקפה אותו". מעצרו של הגבר הוארך ביום אחד.עו"ד מוחמד עומרי, שמייצג את החשודה מטעם הסניגוריה הציבורית, מסר כי "מדובר באישה שסובלת במשך שנים מאלימות מצד בן זוגה. לטענתה אתמולבן הזוג אנס אותה  ואיים על חייה באמצעות סכין, והיא פעלה כדי להגן על חייה. בעקבות האירוע האישה נמצאת במצב נפשי קשה, ובית המשפט קיבל את בקשתנו והפנה אותה לבדיקה פסיכאטרית".עוד בוואלה! NEWS:(עדכון ראשון: 10:44)