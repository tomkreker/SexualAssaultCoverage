סנגוריה של התיירת, הנאשמת שבדתה את סיפור האונס הקבוצתי ביולי האחרון, האשימו את החוקרים שטיפלו במקרה בהצגה חלקית ובחוסר תיעוד של ראיות. לטענת עורך דינה מייקל פולק, "קשה לדעת מה באמת קרה בחדר החקירות". התובע הראשי גינה "טענות של סניגורים שאין להן סימוכין" אסירים לבנונים ברחו מהכלא ונהרגו בתאונת דרכים הצעירה הבריטית בת ה-19 המואשמת  בגין אונס קבוצתי בקפריסין קיבלה בבית המשפט המקומי היום (רביעי) הקלה בתנאי שחרורה. הם כללו את התייצבותה בבית המשפט בניקוסיה שלוש פעמים בשבוע, אך כעת הופחתו לפעם אחת בשבוע בלבד.המשפט שהתנהל נקטע לאחר שעה וחצי ועתיד להימשך בעוד שבועיים. לאחר ההחלטה על הפסקת הדיון התפרצה הצעירה בבכי. עורך דינה מייקל פולק מסר "האירוע היה טראומתי עבורה והעובדה שהיא נאלצה להישאר כאן אחריו ולהתמודד עם ההליך המשפטי, אני לא יכול לדמיין מה עובר עליה". הבוקר התנהל משפט זוטא על רקע טענות סנגוריה, בהם עורך הדין פולק, כי החקירה נוהלה בצורה שטחית ורשלנית וכי הודאתה של הצעירה כי בדתה כביכול את התלונה, נלקחה ממנה שלא כדין. לטענת פולק ישנן עדויות שלא תועדו כראוי, אם בכלל כמו גם ראיות שהוצגו בחלקן. "אחד החוקרים נשאל במשפט לגביי בקשות לצפייה בסרטונים והקלטות מהטלפונים של החשודים, על מנת לדגום אותן, או לדלות כל מידע אחר", אמר פולק. "הוא נשאל גם לגביי הצהרות אחרות שלפיהן נטען בפניו כי הייתה כוונה לקיים יחסי מין עם מרשתי". פולק סיפר כי הייתה שוטרת נוספת שעדותה עשויה הייתה להיות רלוונטית, אך לטענתו היא אינה תושאלה באופן מספק, "זאת לאחר שפנתה אל מרשתי באופן אישי, לאחר שסיפרה לה בחקירה שיש לה ראיות וידאו של אירוע האונס". בנוסף לכך, פולק התייחס לדוח הנוגע לשיחות טלפון, שהוצג במשפט ואמר "התביעה במקרה זה הסתירה במתכוון שיחות טלפון מהעד האחרון בתיק, שהוא מומחה בנושא". פולק הוסיף כי "כל חוקר מהימן היה מתעד את הדברים ומעביר אותם לידינו. זה מדהים שאין לנו את המידע הזה בתיק. קפריסין היא מדינה עשירה ומפותחת, אבל שום דבר אינו מוקלט בתחנת המשטרה. משמעות הדברים היא שקשה לדעת מה באמת קרה בין כתלי תחנת המשטרה וקשה לדעת האם החשודים טופלו כראוי". עורך דינה ציין כי הצעירה ממשיכה לדבוק בחפותה. "כמובן שהיא רוצה שייעשה צדק", אמר. "היא הצהירה כי היא אינה אשמה וזה הדבר הכי חשוב עבורנו כרגע, לוודא שהיא לא תימצא אשמה במשפט הזה. אם תהיינה אי אילו אפשרויות או תביעות בעתיד, אז כמובן שנתמוך בה". לגביי ההקלה בעונשה של הצעירה נמסר כי היא שביעת רצון מההחלטה והיא רוצה שההליך יסתיים מוקדם ככל שניתן.התובע אדמוס דמוסטנוס אמר לוואלה! NEWS כי הטענות אודות התנהלות החקירה חסרות כל בסיס, "טענות של סניגורים שאין להן סימוכין".