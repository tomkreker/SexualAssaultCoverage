שחר מזרחי שנאשם באונס קבוצתי של טירון בבסיס זיקים בשנת 1999, נעצר אתמול על ידי המשטרה הצבאית החוקרת ומעצרו הוארך עד ליום שלישי הבא. בשל אי הגעתו למשפט - זוכו שניים משלושת החיילים שנאשמו יחד איתו באונס הקשה. השלישי הורשע ונגזרו עליו שש שנות מאסר המשטרה הצבאית החוקרת (מצ"ח) עצרה אתמול (חמישי) בבת עין את שחר מזרחי, שנאשם ב-2002 באונס קבוצתי של טירון בבסיס זיקים משנת 1999, לאחר שנמלט מהארץ במהלך משפטו ולא נתפס משך שנים ארוכות. אתמול הוארך מעצרו בבין הדין הצבאי ביפו עד ליום שלישי. במהלך המשפט נאשמו שלושה חיילים נוספים, אך בשל אי הגעתו לדיונים בבית הדין, זוכו שניים מהם. השלישי הורשע, ונגזרו עליו שש שנות מאסר בפועל.עו"ד רוני קרדונר שמייצג את הנאשם מסר לוואלה! NEWS כי "מדובר בכתב אישום מלפני 17 שנה וישנם הרבה חומרים שנאספו עבור התיק ושאינם ברשותנו. משרדנו קיבל את הייצוג בתיק רק אמש בשעות הערב, כמו כן מציע לא למהר להסיק מסקנות וזאת עקב העובדה שבעבר כבר זוכו שני נאשמים במסגרת הליך שהתקיים בבית הדין".עורך הדין הוסיף כי "אנו נלמד את החומרים ובדיון שיתקיים ביום שלישי בבית הדין הצבאי ביפו נעלה טענותינו". עם זאת, עו"ד קרדונר סירב להתייחס למקום ולסיבה שבגינה הסתתר הלקוח שלו.עוד בוואלה! NEWS