הצעירה מאילת הגישה תלונה לפני שמונה חודשים, לאחר שמחט עצמו פנה למשטרה וביקש להרחיק את הצעירה בעקבות הטרדה לכאורה. במהלך חקירתה של הצעירה הוגשה תלונה מצידה, וזו נחקרת בימים אלה. מטעמו של מחט נמסר כי הוא "מקווה שהחקירה תמצה את הדין עם מי שאחראי לסיוט חייו" השחקן והמגיש קובי מחט נחקר ביממה האחרונה במשטרת מרחב ירקון בעקבות תלונה נגדו של צעירה מאילת בגין עבירות מין. התלונה הוגשה לפני שמונה חודשים, לאחר שמחט עצמו פנה למשטרה וביקש להרחיק את הצעירה בעקבות הטרדה לכאורה. במהלך חקירתה של הצעירה הוגשה תלונה מצידה, וזו נחקרת בימים אלה. בתום חקירתו, שוחרר מחט החשוד בתנאי שלא יצור קשר עם המתלוננת ב-30 הימים הקרובים.מטעמו של מחט נמסר כי "בשנתיים האחרונות הוא נמצא תחת מסכת הטרדות, איומים וניסיונות סחיטה קשים. בגין איומים אלה - אשר כללו איום בפגיעה פיזית באשתו - הגיש מחט תלונה למשטרה ובית המשפט הטיל עליה צו הרחקה ושהייה במעצר בית. מחט ענה על שאלות החוקרים, שיתף פעולה באופן מלא ומקווה שהחקירה תמצה את הדין עם מי שאחראי לסיוט של חייו".עו"ד אורנת קמרון, המייצגת את המתלוננת, אמרה כי "נדמה שהשיטה בה התוקף מנסה להקדים את הקורבן חוזרת על עצמה גם כאן ואין לי ספק כי תסתיים בכתב אישום נגדו. בידי מרשתי ובידי המשטרה ראיות המוכיחות כי החשוד ביצע את העבירות הלכאוריות המיוחסות לו ובשל מעמדו הציבורי התמהמה החקירה". עו"ד קמרון הוסיפה כי "כאישה ועורכת דין פלילית, אני נחרדת מהמחשבה שתלונה על אונס מגיעה לידי חקירה נגד הנידון רק לאחר שמונה חודשים, קשה להסביר כיצד שיהוי שכזה יכול להיות מוצדק. ניסינו ככל יכולתנו להימנע מתקשורת ולפעול מול משטרת ישראל ישירות, אלא שלדאבוני רק פנייה לתקשורת זרזה את הליך החקירה בחלוף שמונה חודשים".היא הוסיפה כי "מרשתי נעצרה והובלה לתחנת המשטרה כאחרונת העבריינים בבוקר יום ה-22 בינואר לאחר שהוגשה נגדה תלונת שווא שקרית המייחסת לה איומים והטרדות כלפי החשוד. איללוא היה נוקט החשוד במשנה זהירות ולא עושה שימוש נלוז במשטרת ישראל ובסמכויותיה, ומגיש תלונת שווא כמדד מרשתי, ככל הנראה זו היתה הולכת לקבר עם חוויותיה ממנו".על מחט אמרה עורכת דינה של המתלוננת כי היא "סמוכה ובטוחה שמרגע שמשטרת ישראל תואיל בטובה לייחס לחקירה מלוא משאביה כפי שהיא יודעת לעשות היא תגיע למסקנותיה ומרשתי בהתאם".(עדכון ראשון: 16:42)