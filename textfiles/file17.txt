הפרקליטות הגישה כתב אישום נגד ערפאת א-רפאעיה, תושב חברון, בגין אונס ורציחתה של אורי אנסבכר בת ה-19, לפני כחודש. "הנאשם תקף את אורי באלימות קשה. אורי נאבקה בו - אך הוא התגבר על התנגדותה". משפחת אנסבכר: "מודים לעם ישראל על החיבוק הגדול בתקופה הקשה" אסירים לבנונים ברחו מהכלא ונהרגו בתאונת דרכים - כתב אישום נגד ערפאת א-רפאעיה על רצח, אונס וכניסה לישראל שלא כדין- "אורי נאבקה בנאשם - אך הוא התגבר על התנגדותה"- אנסבכר, בת 19 מתקוע, נרצחה בחודש שעבר בעין יעל- משפחתו של המחבל קיבלה הודעה לקראת הריסת ביתם- בדיון להארכת מעצר התייחסו לריאיות שאותרו, בהן דנ"א וסכין עם הדם של אנסבכר- כרטיס הטלפון הסלולרי של הנרצחת אותר בתוך בור ליד הזירה פרקליטות מחוז ירושלים הגישה הבוקר (חמישי) כתב אישום נגד ערפאת א-רפאעיה, תושב חברון, בגין רצח ואונס אורי אנסבכר, בת 19 מתקוע. א-רפאעיה הואשם גם בכניסה לישראל שלא כדין.עורך הדין יובל קדר מהפרקליטות אמר כי מכתב האישום עולה כי "הנאשם הבחין באורי, והחליט להורגה בשל היותה יהודיה. הנאשם תקף את אורי באלימות קשה ובאכזריות. אורי נאבקה בנאשם, אך הוא התגבר על התנגדותה, ופגע בה פגיעה גופנית קשה, וכן דקר אותה מספר רב של פעמים בכל חלקי גופה באמצעות הסכין. דקירות הסכין גרמו למותה של אורי".בדיון בבקשה להארכת המעצר, התייחס קדר לראיות שאותרו, ובהן דנ"א והסכין שנמצאה עם הדם של אנסבכר. כמו כן, אותר כרטיס הטלפון הסלולרי של המנוחה אצל הנאשם והמכשיר נמצא בתוך בור מים סמוך למקום הרצח.לקריאה נוספת: גופתה של אנסבכר אותרה בעין יעל, ביער הסמוך למקום בו עשתה שירות לאומי. מכריה העידו כי הלכה להתבודד ביער ומשלא שבה והטלפון שלה היה כבוי החלו בחיפושים אחריה. לאחר כמה שעות נמצאה גופתה כשעליה סימני אלימות קשים. א-רפאעיה, שהודה כי רצח אותה בסכין, נמלט. אולם, באמצעות ראיות שנאספו בזירה, ובהן דנ"א, הוא אותר במאגרי המשטרה כבר ביום לאחר מכן. ההערכה בקרב קצינים במשטרה היא כי א-רפאעיה ציפה לקבל סיוע בבריחה, אולם הוא נדחה ונאלץ להסתתר במבנה ברמאללה. כוח ימ"מ נשלח למסגד, אולם לאחר כניסתו התברר כי המחבל עזב את המסגד דקות קודם. הוא אותר לבסוף במבנה רב-קומות הנמצא בתהליך בנייה הסמוך למסגד - ושם נעצר.בחקירותיו בשב"כ הודה א-רפאעיה במעשים ואף שחזר אותם. כמו כן, אמר כי עשה זאת משום שרצה לפגוע ביהודים, ובשב"כ קבעו שהמניע למעשה הוא לאומני. אף ארגון לא לקח אחריות על הפיגוע ועורכי דין פלסטינים סירבו לייצג את א-רפאעיה וטענו כי לא מדובר במעשה על רקע לאומני. בתוך כך, אתמול בבוקר מסר צה"ל הודעה למשפחתו על , ולמשפחה ניתנה אפשרות להגיש השגה נגד ההריסה. משפחת אנסבכר הגיבה להגשת כתב האישום ואמרה כי "האירוע שעברנו הוא לא מקרה פרטי אלא אירוע לאומי. והשאלה שצריכה להישאל היא לא רק מה אנחנו מרגישים עכשיו, אלא מה כל אחד מאתנו מרגיש וחושב ביום כזה. גם כעת, אנו מצויים עמוק בתוך אבלנו על אורי ז"ל. אנו מבקשים להודות לעם ישראל על החיבוק הגדול שניתן לנו בתקופה הקשה שאנחנו עוברים, ומבקשים מכולם להמשיך להוסיף אור וטוב בעולם לזכרה של אורי האהובה שלנו".(עדכון ראשון: 09:05)