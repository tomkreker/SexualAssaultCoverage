בת 60 ובת 25 נפצעו באורח קשה לאחר שכלי הרכב שבו נסעו התהפך כשהנהג סטה מנתיבו מסיבה שטרם ברורה. בתיעוד התאונה נראה כלי הרכב כשהוא שועט במהירות ומתהפך לתוך וואדי. "הנהג היה שכוב ליד הרכב ושתי נשים היו לכודות בתוכו", סיפר פרמדיק מד"א שתי נשים בנות 60 ו-25 נפצעו היום (שלישי) באורח קשה, גבר כבן 50 נפצע באורח קל בתאונת דרכים בכביש 60 בין נצרת לעפולה. צוות מד"א שהגיע למקום העניק להם טיפול ראשוני ופינה את הנשים באמצעות מסוק לבית החולים רמב"ם שבחיפה ואת הגבל לבית החולים העמק שבעפולה.מחקירה ראשונית עלה כי ביציאה מהמנהרות רכב פרטי סטה מנתיבו מסיבה שאינה ידועה ונפל לוואדי. פרמדיק מד"א רכוב על אופנוע כבד של מד"א מאור אטדגי סיפר: "כשהגענו למקום ראינו תאונה קשה. הרכב נמצא במרחק של כ-40 מטרים בתוך הוואדי, הנהג היה שכוב ליד הרכב ושתי נשים היו לכודות בתוכו. חילצנו אותם והענקנו להם טיפול רפואי מציל חיים, אחת הפצועות הורדמה והונשמה בשל מצבה. חסמנו את הכביש כדי לאפשר את נחיתת מסוק מד"א כמה שיותר קרוב לזירת האירוע, ושתי נשים בנות כ-60 וכ-25 פונו בו במצב קשה לבית החולים רמב"ם בחיפה. בנוסף גבר כבן 50 פונה במצב קל לבית החולים העמק". אתמול נהרגו שני צעירים כבני 20 בתאונת דרכים ליד מנחת ערד. מבדיקה ראשונית עולה כי השניים התנגשו עם רכבם בעמוד. המשטרה פתחה בחקירה ונסיבות התאונה נבדקות.פרמדיק מד"א אלון אינסוא, סיפר כי "כשהגענו למקום ראינו רכב מעוך, שככל הנראה התנגש בעמוד. בסיוע מכבי האש חולצו שני צעירים כבני 20 שהיו ברכב. הם היו ללא דופק וללא נשימה, וסבלו מחבלה רב מערכתית. ביצענו בדיקות רפואיות, ולא נותר לנו אלא לקבוע את מותם".