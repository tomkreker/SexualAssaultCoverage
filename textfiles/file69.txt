בבית המשפט ידונו בהארכת מעצרו של מחמוד קטוסה, והפרקליטות הצבאית תצטרך להודיע אם היא ממשיכה בניהול התיק או חוזרת בה מכתב האישום נגדו. לאור ממצאים חדשים שנאספו מביתה של הילדה, בהם הבגדים שלבשה בעת המקרה, ייתכן כי תוגש בקשה להשלמת החקירה אסירים לבנונים ברחו מהכלא ונהרגו בתאונת דרכים בית המשפט הצבאי בעופר ידון הבוקר (שלישי) בהמשך מעצרו של מחמוד קטוסה הנאשם באונס הילדה בת השבע בבנימין. הפרקליטות הצבאית תצטרך להודיע אם היא ממשיכה בניהול התיק או חוזרת בה מכתב האישום, אך ייתכן שתבקש זמן נוסף להשלמת החקירה בטרם תחליט סופית.הילדה הגיעה אתמול להעיד במשטרה פעם נוספת לאחר שמביתה נאספו ממצאים חדשים, ובהם הבגדים שלבשה על פי החשד בעת המקרה. גם אמה של בת השבע זומנה לחקירה למסירת עדות. למרות שמאז האונס עברו כחודשיים וחצי, במשטרה ינסו להפיק DNA מהבגדים. "יכול בהחלט להיות מצב שבו נמצא על בגד שערה או סיב של בגד אחר של התוקף ויש בהם כדי להפיק את הממצא הפורנזי", אמר גורם במשטרה. לקריאה נוספת בנושא עם זאת, עורך הדין של המשפחה, יהודה פריד, סירב לאשר או להכחיש כי בגדי הילדה נלקחו רק עכשיו לבדיקה. עו"ד פריד ציין כי "היה נראה בבוקר כי מתכוונים בפגישה הצבאית להודיע לנו על ביטול כתב האישום, אך נראה כי מכיוון שפיענוח הממצאים החדשים ידרוש זמן רב, גם המעצר של קטוסה יימשך". סנגורו של קטוסה, עו"ד מונדר אבו אחמד, אמר לוואלה! NEWS כי התביעה צפויה להמשיך עם התיק ותיתן לבית המשפט להכריע. לדבריו, "הם כבר עלו על העץ ולא יכולים לרדת". הפרשה נחשפה עם הגשת כתב האישום החמור נגד קטוסה, העובד כשרת בבית הספר בו לומדת הילדה. לפי כתב האישום, בין החודשים פברואר לאפריל, או במועד הסמוך להם, לקח בכוח קטוסה את הילדה מבית הספר לדירה בשכונה סמוכה. עוד נטען כי בדירה היו מכרים שלו, שהחזיקו את הילדה בעוד הנאשם אונס אותה. כתב האישום עורר תגובות זועמות נגד הנאשם וטענות למניע לאומני. לצד זאת, חשף כתב האישום גם כשלים ורשלנות רבה בחקירה.