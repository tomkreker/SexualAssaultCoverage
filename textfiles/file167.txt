צוות מד"א שהוזעק לזירה קבע את מותו במקום. פועל נוסף באותו הגיל נפצע באורח קשה ופונה לבית החולים אסותא באשדוד. המשטרה פתחה בחקירת נסיבות המקרה. "כשהגענו לאתר ראינו את אחד הפועלים שוכב בתעלה חפורה בסמוך לצינור כבד כשהוא מחוסר הכרה" פועל כבן 25 נהרג היום (שלישי) בתאונת עבודה לאחר שנפגע מחפץ כבד באתר בנייה בשטח פתוח במועצה האזורית חוף אשקלון. צעיר נוסף כבן 25 נפצע באורח קשה עם פגיעה רב מערכתית ופונה על ידי צוות מד"א לבית החולים אסותא באשדוד. כוחות משטרה הוזעקו למקום ונפתחה חקירה לבירור נסיבות המקרה. כמו כן, במשטרה מסרו כי "האירוע יועבר בהתאם למשרד העבודה". חובש רפואת חירום של מד"א, בן טטרו, סיפר: "כשהגענו לאתר ראינו את אחד הפועלים שוכב בתעלה חפורה בסמוך לצינור כבד כשהוא מחוסר הכרה עם פגיעה רב מערכתית קשה. ביצענו בו בדיקות רפואיות אבל הוא היה ללא סימני חיים ולא נותר לנו אלא לקבוע את מותו". טטרו הוסיף וסיפר: "פצוע נוסף בשנות ה 20 היה בהכרה מעורפלת וסבל גם כן מפגיעה רב מערכתית שכב בסמוך אליו. תוך שימוש בציוד מיוחד חילצנו אותו לניידת טיפול נמרץ ופינינו אותו לבית החולים תוך כדי המשך טיפול רפואי מציל חיים כשמצבו קשה".