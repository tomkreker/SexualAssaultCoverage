המשטרה הודיעה כי סיימה את חקירת אונס הנערה בת ה-13 והעבירה אותה לפרקליטות. במסגרת החקירה המשטרתית אין חשודים או עצורים. "פעולות החקירה הנדרשות בוצעו ביסודיות וברגישות, הכול במטרה להגיע לחקר האמת" אסירים לבנונים ברחו מהכלא ונהרגו בתאונת דרכים תיק החשד לאונס קבוצתי של הנערה בת ה-13 בבית הספר בדרום הסתיים והועבר לפרקליטות - כך הודיעה הערב (חמישי) המשטרה. במסגרת החקירה אין עצורים או חשודים. בהודעת המשטרה נכתב כי "מיד עם קבלת התלונה נפתחה חקירה ובוצעו פעולות החקירה הנדרשות, ביסודיות וברגישות, הכול במטרה להגיע לחקר האמת. עם תום החקירה היום הועבר תיק החקירה לעיון הפרקליטות".עורך הדין של הילדה, עו"ד יסלוביץ, מתח ביקורת חריפה על התנהלות המשטרה בחקירה, וכן על תגובתה. "לצערי תגובת המשטרה למכתב שהעברתי לממלא מקום המפכ"ל, מוטי כהן, הינה תגובה לקונית ומתחמקת. תגובה שיש בה בכדי ללמד על חקירה רשלנית ובלתי מקצועית אם לא חמור מכך", אמר, "מתוך ארבעה חשודים זיהתה המשטרה רק שניים, ולאורך כל החקירה התנהלו ברשלנות לכל הפחות, בידי המשטרה יש ראיות פורנזיות שנכון לשעה זו איננו יודעים כלל אם נבדקו". עורך הדין הבהיר כי המשפחה הסמיכה אותו להגיע עד בג"ץ במקרה הצורך.בחודש שעבר סיפרה הנערה לאביה כי נאנסה על ידי הנערים הלומדים עמה בבית הספר במשך כמה ימים במקלט המוסד החינוכי. בעקבות זאת, הוריה של הנערה הגישו תלונה בתחנת המשטרה בעיר. ארבעה נערים עוכבו לחקירה ובמהלכה נערך מסדר זיהוי לשלושה מהם, אך הנערה לא זיהתה שניים מהם. בהמשך ארבעתם שוחררו. בהמשך, הוריה של הנערה הגיעו לבית הספר והתעמתו עם צוות המורים ושוטרים שהיו במקום. "לפני חודש הגשנו תלונה במשטרה. צוחקים עלינו, מזלזלים בנו, מאמינים לו", אמרה האם. "אני רוצה את הילדים האלה עכשיו. תעצרו את הילדים האלה, אם לא אני ארצח אותם. אני רוצה שיכניסו אותם לכלא". אביה של הנערה טען כי סיפרה לו על המעשים הקשים שחוותה בשטח בית הספר, וכי הנערים החשודים אף צילמו אותה בעת האונס. "באתי ביום שישי הביתה. היא אמרה לי אבא אני רוצה לדבר איתך... היא אמרה לי אבא, אל תכעס. שאלתי אותה מה קרה. חשבתי שאולי תספר לי שקרה משהו בלימודים. היא אמרה אבא, אנסו אותי. שאלתי אותה מי? מה? היא אמרה לי שאלה היו ארבעה. 'אנסו אותי. קשרו אותי. סתמו לי את הפה עם סלוטייפ. היא עד עכשיו רק בוכה. הם הרסו משפחה שלמה. הם הרסו ילדה", אמר האב. "לא מעניין אותי כלום. אני רק יודע שאני לא אעזוב את הילדה. עם כל כמה שהמצב אצלנו קשה עכשיו נהיה עוד יותר קשה. רצחו אותנו ואותה. רצחו אותה. היא חיה מתה".(עדכון ראשון: 19:29)