השר לביטחון הפנים אמר בטקס התייחדות לזכר חללי משטרת ישראל כי המואשם באונס הילדה בבנימין ניזון מהסתה של הרשות הפלסטינית. מפקד מחוז ש"י לוואלה! NEWS: "מדובר באירוע פלילי ואין אינדיקציה לאירוע לאומני". כתב האישום מתבסס בעיקר על עדות הנאנסת אסירים לבנונים ברחו מהכלא ונהרגו בתאונת דרכים השר לביטחון הפנים, גלעד ארדן, קרא הערב (שני) לשירות הביטחון הכללי להתערב בחקירת אונס הילדה בת ה-7 בבנימין. לדבריו, "לא משנה מה יגיד האנס המתועב לגבי הרקע ולגבי הנסיבות - אירוע כזה חייב גם להיחקר כאירוע לאומני". עוד אמר כי יש לבדוק האם מחמוד נזמי קטוסה, המואשם באונס, "היה פועל כך גם אם היה מדובר, חלילה, בילדה פלסטינית". בכתב האישום לא הוזכר מניע לאומני, אולם ארדן אמר כי "אין לי ספק שהנאשם בביצוע הזוועה הזו, אם יורשע במעשה הנורא, וכל אלו שסייעו לו, אין לי ספק שהם ניזונו גם מהסתה והשנאה שהם סופגים ברש"פ מדי יום". את הדברים אמר ארדן בטקס ההתייחדות לזכר חללי המשטרה שנערך בבית שמש. עוד בוואלה! NEWS: המשטרה עלתה על עקבותיו של קטוסה לאחר שהילדה זיהתה אותו באופן ספונטני כמה ימים לאחר האונס בעת שהגיע לבית הספר כדי לעבוד בניקיון. הילדה מיהרה לחדר המנהלת וסיפרה לה על כך שהוא אנס אותה. חוקרי המשטרה לא הצליחו לזהות את שני הגברים הנוספים בין היתר בשל העובדה כי הילדה לא הצליחה לזהות את פניהם באופן ברור. עם זאת, עדות הילדה שנמסרה לחוקרת ילדים הייתה ברמת האמינות הגבוהה ביותר. "העדות שלה היתה עיקבית ורציפה. העובדה כי באופן ספונטני היא זיהתה את החשוד ומיד רצה להזעיק את המנהלת מחזקת את הדברים", אמר גורם בכיר במשטרה אשר הוסיף: "החקירה לא הסתיימה אנחנו פועלים להגיע למי שסייע לחשוד". מפקד מחוז ש"י במשטרה, ניצב משה ברקת, אמר לוואלה! NEWS: "מדובר באירוע פלילי ואין אינדיקציה לאירוע לאומני". קטוסה, בן 46 תושב דיר קדיס נטול עבר פלילי בישראל, נעצר בתחילת מאי ומאז הוא מכחיש את המעשים, אך לפי גורם המעורה בחקירה הוא נמצא דובר שקר בבדיקת פוליגרף. כתב האישום מתבסס בעיקר על העדות של הילדה. התלונה הוגשה זמן מה אחרי המעשה שלא ידוע בדיוק מתי אירע ואין בידי המשטרה ראיות פורנזיות.על פי כתב האישום, שהוגש אתמול על ידי הפרקליטות הצבאית ומייחס לקטוסה עבירות של אונס בנסיבות מחמירות, תקיפה וחטיפה, האונס בוצע בין החודשים פברואר לאפריל "או במועד סמוך לכך", יחד עם מעורבים נוספים שסייעו לקטוסה אך לא זוהו. עוד מתואר בכתב האישום כי קטוסה, שעבד בניקיון בבית הספר בו למדה הילדה, לקח אותה בכוח לבית בו עבד בשיפוצים שבו נכחו גם מכרים שלו שצחקו עליה, שם תחילה היכה אותה והפשיט אותה. לאחר מכן הוא השכיב אותה על המיטה כשהם מחזיקים אותה ואנס אותה. בטרם האונס, מפרט כתב האישום, אמר לילדה כי הוא "עושה לה משהו כיף". הילדה בכתה אך הוא המשיך במעשים שבסופם זרק את תחתוניה לפח ורק לאחר מכן שחרר אותה. מעצרו הוארך אתמול בבית המשפט הצבאי בעופר בשבעה ימים נוספים. בשבוע הבא ייערך דיון נוסף בנוגע למעצרו עד תום ההליכים. בהודעת המשטרה נכתב כי מדובר היה ב"חקירה מורכבת ומקצועית שבמסגרתה בוצעו פעולות רבות ומגוונות".עורך הדין של המשפחה חיים בלייכר מחוננו אמר בעקבות הגשת כתב האישום כי "מדובר באירוע אכזרי ומזעזע ביותר, כאשר במהלך האירוע נכחו אנשים נוספים שככל הנראה מדובר בעובדים פלסטינים אשר השפילו את הילדה וביזו אותה וסייעו בידי הנאשם". מוקדם יותר, ראש הממשלה, בנימין נתניהו,  ואמר כי "על בתי המשפט למצות את מלא חומרת הדין עם כל מי שאחראי למעשה הנורא הזה". ראש הממשלה הוסיף כי המקרה "מטלטל את לב כולנו. אני מבקש לחזק את המשפחה". קודם לכן, טען שר הביטחון לשעבר אביגדור ליברמן כי "מקרה האונס של הילדה בת ה-7 על ידי פלסטיני גרם לי לזעזוע עמוק. זו לא פדופיליה, אלא טרור נטו, מהחמורים ביותר ששמעתי עליהם בשנים האחרונות. זה היה פיגוע מתוכנן היטב בילדה קטנה, תמימה וחסרת ישע".בתגובה לדברי נתניהו, טענה ח"כ שלי יחימוביץ': "מבחיל ומצמרר הריקוד הציני הלאומני על דמה של ילדה שהיתה קורבן לאונס מזעזע, מפי מי שמושיט אצבע משולשת למרכזי הסיוע שמטפלים באלפי קורבנות. אפס אמפתיה לקורבנות בכל גיל, אפס מעשה. איזה אפס. פעם שנייה בכל חייו הפוליטיים (!) שמתייחס לאונס וגם הקודמת היתה לטובת הסתה לאומנית. חרפה וגועל".