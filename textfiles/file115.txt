תושב השטחים שהועסק בעבודות תחזוקה ושיפוצים במקום חשוד שביצע את עבירות המין בנערה שלומדת במקום והכירה אותו בתוך דירה שאותה שיפץ. הגבר נמלט לאיו"ש ונתפס בסיוע גורמי ביטחון. מעצרו הוארך בשישה ימים בבית המשפט באשקלון תושב השטחים, בשנות השלושים המאוחרות לחייו, שהועסק בעבודות תחזוקה במוסד חינוכי באשדוד, נעצר אתמול בחשד שביצע עבירות מין ומעשים מגונים בנערה כבת 13 שלומדת במקום והכירה אותו - כך הותר היום (רביעי) לפרסום. מעצרו הוארך היום בבית המשפט באשקלון. המשטרה ממשיכה בחקירת המקרה.הגבר תושב איו"ש, נעצר אתמול והועבר לחקירה לאחר שנמלט לאיו"ש. לפי החשד הוא ביצע את המעשים בעת שהועסק בשיפוצים במוסד החינוכי בעיר. החקירה בנושא נפתחה בסוף חודש מאי כשהתקבל דיווח במשטרה אודות הקטינה שלומדת במוסד החינוכי. החשוד הועסק במקום בעבודות תחזוקה שונות ובמסגרת זאת נרקמה היכרות בין השניים. על פי החשד, השניים ניגשו אל דירה סמוכה אותה משפץ גם כן החשוד, ושם ביצע בה עבירות מין ומעשים מגונים. לאחר אירוע זה, משהבין החשוד כי מעשיו נחשפו, נמלט בחזרה לשטחים. המשטרה בסיוע יחידות משטרה וגורמי ביטחון שונים איתרה את הגבר והוא נעצר אתמול לחקירה. בית המשפט נעתר לבקשת המשטרה והאריך את מעצרו בשישה ימים. "בעקבות דיווח שנמסר למשטרה, החלו פעולות חקירה מידיות שהעלו כי החשוד נמצא בשטחי הרשות. נעשו מגוון פעולות לאיתורו לרבות סיוע בגורמי ביטחון וכל זאת במטרה להביאו לחקירה. החקירה עדיין נמצאת בראשיתה ונמשיך בביצוע פעולותיה הנדרשות על מנת להגיע אל חקר האמת", נמסר מהמשטרה.עוד בוואלה! NEWS: