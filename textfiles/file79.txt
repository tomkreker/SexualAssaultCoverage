חוקרי ימ"ר ש"י החלו לזמן כמה מהמעורבים לגביית עדות מחדש, כאשר הפעם הם אחראים על החקירה ולא חוקרי תחנה מקומית. תושב היישוב שבו מתגוררת משפחת הילדה סיפר כי זומנו בין היתר כמה מעובדי בית הספר שבו היא לומדת. אחיו של הנאשם: "צריך למצוא את מי שעשה את זה" במסגרת השלמות החקירה בפרשת אונס הילדה בת השבע בבנימין, המשטרה החלה היום (שישי) בגביית עדויות של חלק מהמעורבים מחדש. חוקרי ימ"ר ש"י זימנו כמה בני אדם למתן עדות פעם נוספת, כאשר הפעם הם אחראים על החקירה ולא חוקרי תחנה מקומית. לפי תושב היישוב בו מתגוררת משפחת הילדה, זומנו בין היתר כמה מעובדי בית הספר. לדבריו, אחד ממקורביו נקרא אף הוא לתת עדות ונשאל מחדש על פרטים שמסר עוד בראשית החקירה.אנואר, אחיו של הנאשם מחמוד קטוסה, אמר הבוקר כי דיבר איתו. "הוא אמר לי שוב שהוא חזק ולא עשה את זה, שלו בעצמו יש ילדה בת שבע ושצריך למצוא את מי שעשה את זה". לקריאה נוספת בנושא עורך הדין יהודה פריד, שהחל ללוות את משפחת הילדה, התייחס אתמול לרשלנות ולמחדלים. בין היתר אמר כי למרות שההורים אמרו כי שרת בית הספר ביצע את המעשה כבר עם הגשת התלונה, הוא לא נעצר. כמו כן, טען כי הרופאה שבדקה את הילדה לא דיווחה על הבדיקה לגורם אחר, כי כנראה חשבה שהמשפחה מדווחת על כך.בתוך כך, בית המשפט הצבאי בעופר האריך את ביום רביעי מעצרו של קטוסה, בן ה-46, עד ליום שלישי. עורך דינו של הנאשם, דרוויש נאשף אמר בתום דיון הארכת המעצר כי מרשו בכה מהתרגשות, שיתף את השופט בתחושותיו, ואף תהה "מה השוטרים עשו בזמן שהנאשם היה במעצר?" וכי "הורסים לו את החיים". ביום שלישי האחרון צה"ל והמשטרה הודיעו כי היחידה המרכזית במחוז ש"י תערוך השלמות חקירה בפרשה. זאת "על מנת למצות את החשד" בנוגע למעורבים הנוספים בפרשה, ובעקבות מידע חדש שהתקבל לאחר פרסום המקרה, ועשוי להצביע על מעורבותו של הנאשם באירוע נוסף. החוקרים נדרשים לשתי שאלות מרכזיות, שהראשונה שבהן היא עד כמה הושפעה הילדה מגורמים חיצוניים, כלומר ממשפחתה, לפני שזיהתה את החשוד מבית ספרה. זאת, מאחר שלא ברור אם הזיהוי של קטוסה היה אותנטי כפי שחשבו בתחילה. השאלה השנייה היא מהם החיזוקים לראיות לגרסתה של הילדה, וזאת מאחר שכלל לא נמצאו ממצאים פורנזיים או ממצאים בלתי תלויים אחרים לגרסתה, למעט חוות דעת של חוקרת הילדים.