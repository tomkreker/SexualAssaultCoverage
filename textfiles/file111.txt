המשטרה עצרה הבוקר את החשוד לצורך חקירה באזהרה, בחשד כי יצר קשר עם קטינות דרך הרשתות החברתיות, שידל אותן לשלוח לו תמונות וסרטונים. בחלק מהמקרים הוא ניסה להיפגש איתן פנים אל פנים ולבצע בהן מעשים מגונים אדם נעצר הבוקר (שני) לחקירה באזהרה בחשד למעורבות בעבירות פדופיליה ומעשים מגונים בבני נוער. החקירה, שבוצעה באופן סמוי, התנהלה בחודשים האחרונים ונפתחה בעקבות כמה תלונות שהתקבלו ברחבי הארץ בנוגע לחשוד המנסה לאתר וליצור קשר עם נערות דרך הרשת. לפי החשד, פעל החשוד במשך תקופה ארוכה על מנת לאתר קטינות ברשתות חברתיות וליצור עמן קשר. הוא פנה אליהן בדרכים שונות, תוך שימוש בזהויות, בדמויות ובכינויים מגוונים. לאחר שביסס את הקשר עם הנערות, נהג החשוד לשדל אותן לשלוח לו תמונות וסרטונים, לרבות חומרים המגיעים לכדי מעשים מגונים. בחלק מהמקרים ניסה להיפגש עם הקטינות פנים אל פנים ולבצע בהן מעשים מגונים. כמו כן, נבדק חשד לפיו בחלק מהמקרים החשוד סחט באיומים את הקטינות על מנת שילחו לו חומרים נוספים. המשטרה עשתה חיפוש בביתו ואספה חומרי שנמצאו במחשב שלו. החקירה מתנהלת ביחידה 105 בלהב 433 ובליווי מחלקת סייבר בפרקליטות המדינה.מהמשטרה נמסר כי היא "תמשיך לנהל מאבק נחוש נגד אלה המנסים לפגוע בקטינים באמצעות רשת האינטרנט ותשים את ידה על העבריינים. המשטרה קוראת לציבור ההורים לגלות ערנות ומעורבות בפעילות הילדים ברשת האינטרנט, וליצור קשר עם מוקד 105 על כל חשד לניסיונות פגיעה ברשת".