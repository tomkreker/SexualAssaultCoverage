הגבר אותר ברחוב קיבוץ גלויות בעיר כשהוא סובל מפיצעה מדממת קשה. צוות מד"א העניק לו סיוע רפואי ופינה אותו לבית החולים וולפסון. כוחות משטרה הוזעקו למקום ונפתחה חקירה לבירור נסיבות המקרה גבר כבן 40 נפצע היום (חמישי) באורח קשה לאחר שנורה ברחוב קיבוץ גלויות בבת ים. צוות מד"א שהגיע למקום העניק לו סיוע רפואי ופינה אותו לבית החולים וולפסון בחולון. שלושה כדורים פגעו במרכז גופו, וגורמים בשטח סיפרו כי הוא איבד הרבה דם. כוחות משטרה הוזעקו לזירת האירוע ונפתחה חקירה לבירור נסיבות המקרה. חובש רפואת חירום במד"א אריה פרקש סיפר: "על המדרכה שכב גבר כבן 40 כשהוא בהכרה וסובל מפציעה מדממת קשה. הענקנו לו טיפול רפואי מציל חיים שכלל עצירת דימום ופינינו אותו במצב קשה ויציב לבית החולים".ביום שני נמצאה גופת גבר בשנות ה-40 לחייו בדירה ברחוב בן גוריון בעיר. צוות מד"א איתר אותו ללא סימני חיים וקבע את מותו במקום. המשטרה עצרה צעיר בן 24, תושב בת ים, בחשד לרצח. זאת לאחר שהתקשר למוקד המשטרה והודיע כי רצח את אחיו.