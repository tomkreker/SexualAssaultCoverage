קרול אייזק אסחק-אסחאק, תושב חיפה בן 63, כבר ריצה כ-20 שנות מאסר בכלא וחשוד כעת במעשים מגונים בילדה תוך הפרת צו הפיקוח לעברייני מין. שופט בית משפט השלום בעיר נעתר לבקשת וואלה! NEWS להסרת הצו ואף קבע כי כל הדיונים בתיק יתקיימו בדלתיים פתוחות ויפורסמו לציבור אסירים לבנונים ברחו מהכלא ונהרגו בתאונת דרכים בית משפט השלום בחיפה האריך היום (חמישי) בשלישית את מעצרו של קרול אייזק אסחק-אסחאק, עבריין מין שכבר ריצה כ-20 שנות מאסר בכלא, החשוד במעשים מגונים בילדה בת עשר, תוך שהפר את צו הפיקוח לעברייני מין המוטל עליו. החשוד בן 63, תושב שכונת הדר הכרמל בחיפה. השופט, ד"ר זאיד פלאח, נעתר לבקשת וואלה! NEWS להסיר את הצו ובכך דחה את בקשת המשטרה וסנגורו של החשוד, עו"ד ליאוניד פרחובניק, המייצג אותו מטעם הסנגוריה הציבורית.השופט קבע כי זכות הציבור לדעת גוברת על כל אינטרס אחר במקרה זה. הוא החליט כי כל הדיונים בתיק זה יתקיימו בדלתיים פתוחות ואף התיר פרסום מלא של הדיון. כמו כן, דחה פלאח את בקשת הסנגור לעכב את הפרסום לצורך הגשת ערר. "לא שמעתי כל נימוק שיש בו כדי להצדיק", אמר. עוד בוואלה! NEWS ‏"החשוד מסר את גרסתו לאירוע ומכחיש את החשדות המיוחסים לו". אמר לוואלה!NEWS עו"ד פרחובניק. "מדובר באדם חולה סרטן, שתוך ומעצרו אף אושפז בבית חולים ואנחנו מקווים שהמשטרה תסיים את החקירה בהקדם תוך שמירה על בריאותו". (עדכון ראשון: 12:06)