השניים, בני 26 ו-34 מחולון וירושלים, קבעו להיפגש עם האישה במטרה לצרוך שירותי מין בתשלום. במפגש, הם תקפו אותה גנבו את מפתחות ביתה ותיקה, ופרצו למקום מגוריה. כתב אישום הוגש בבית משפט השלום בתל אביב כתב אישום הוגש בבית משפט השלום בתל אביב נגד שני גברים, בני 26 ו-34 מחולון וירושלים, החשודים בתקיפה בנסיבות מחמירות ושוד אישה. מפרטי החקירה עולה כי בין האישה, טרנסג'נדרית בזנות, לאחד הנאשמים, התקיימה היכרות מוקדמת. אחד החשודים ניצל את ההיכרות וקבע לפני כחודשיים להיפגש איתה ברחוב אליהו ברלין בתל אביב יחד עם חברו לצורך קבלת שירותי מין בתשלום.לקריאה נוספת: כשהגיעו לנקודת המפגש, תקפו אותה ולקחו ממנה בכוח את התיק שלה שהכיל כסף מזומן ומפתחות למקום מגוריה. הם המשיכו לביתה, שם לקחו 50 אלף שקל במזומן והסתלקו. השניים נמלטו מיד לחו"ל אולם בשובם ארצה, נעצרו וחוקרי המשטרה הצליחו לקשור אותם לאירוע. מעצרם של השניים הוארך בבית המשפט.