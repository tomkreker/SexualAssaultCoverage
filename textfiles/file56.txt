בעקבות תלונה שהתקבלה במשטרה, מורה בן 28 עוכב לחקירה שבסיומה נעצר בחשד לעבירות מין בבית ספר בשרון שבו הוא מלמד. על פי החשד, הוא נהג בכמה מקרים לבקש מהתלמידות להישאר אחרי השיעור ולגעת באיבר מינו עד שהגיע לסיפוק. הוא יגיע לדיון בהארכת מעצרו במוצאי שבת מורה בן 28, תושב המרכז, נעצר היום (שישי) בחשד לעבירות מין בקטינות שאותן לימד בבית ספר באזור השרון. הוא אותר בעקבות תלונה שהתקבלה מוקדם יותר במשטרת ישראל ועוכב לחקירה בתחנה. בסיום חקירתו נעצר ובמוצאי שבת הוא יובא לדיון בבית משפט השלום בראשון לציון.על פי החשד, הוא נהג בכמה מקרים לבקש מתלמידות כיתה א' להישאר אחרי השיעור, סגר את דלת הכיתה וחשף את איבר מינו בפניהן. כמו כן, הוא ביקש מהן לגעת באיבר מינו עד שהגיע לסיפוק. במקרים אחרים, על פי החשד, הוא היה הולך איתן לשירותי בית הספר ושם כביכול ביקש להטיל את מימיו מול התלמידות תוך שהוא חושף בפניהן את חלציו. ראש העירייה מהעיר בשרון שבה בית ספר אמר לוואלה! NEWS כי "מדובר באירוע חמור מאוד. הנהלת בית הספר, מנהל החינוך בעירייה, אנשי מנהל החינוך והשירות הפסיכולוגי, כולם ביחד עם משרד החינוך נכנסו לעובי הקורה על מנת לתת לתלמידות את הטיפול הראוי והדחוף ביותר". עוד הוסיף ראש העיר, ששוחח עם הצוות ועם ההנהלה על המקרה החריג, הוסיף כי "חשוב להדגיש כי המורה נקלט בבית הספר על פי כל הקריטריונים ונמצא כשיר לעבוד עם ילדים. אנחנו נקפיד ונעמוד בביקורת אחר הטיפול באותן ילדות ונגבה את בית הספר ונסייע להורים ולמשפחות ככל שרק ניתן. הניסיון יילמד בימים הקרובים במקביל למעורבותה של המשטרה כבר עם חשיפת הפרטים הראשונים".יושב ראש ועד ההורים בבית הספר בו אירע המקרה אמר כי "מדובר במקרה חמור שהתרחש על ידי מורה שלא מצוות בית החינוך בשכבה א. לועד ההורים אמון מלא בצוות המורים של בית הספר ובהנהלת בית הספר. אנחנו מחנכים את ילדנו לספר ולא להסתיר דברים וגאים שכך עשו ומיד עדכנו את ההורים. ההורים פנו למנהלת בית החינוך שמיד הגישה תלונה במשטרה. אנו מבקשים שלא להיכנס לפרטי המקרה על מנת שלא לפגוע בהליכי החקירה".לפני חודשיים נעצר מורה תושב ג'דיידה-מכר שבגליל המערבי בחשד שביצע עבירות מין בכמה תלמידות בתיכון שבו לימד בעכו. המורה, בשנות ה-30 לחייו, חשוד שהטריד מינית מספר נערות הלומדות בתיכון לאורך תקופה. בחיפוש שנערך בביתו נתפסו מחשב וטלפון נייד לצרכי חקירה.עוד בוואלה! NEWS: