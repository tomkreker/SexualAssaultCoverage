החשוד נעצר לפנות בוקר בכפר מגוריו, קבלאן, שבסמוך לשכם, לאחר שאותר ע"י כוחות מג"ב. הנער, החשוד בין היתר בביצוע עבירות מין נגד נשים נוספות, הובא לחקירה ונכלא בסיומה. בדיון שהתקיים בעינינו בבית המשפט לנוער בתל אביב הוארך מעצרו בחמישה ימים נער פלסטיני מהכפר קבלאן שבסמוך לשכם, נעצר בחשד כי בחודש האחרון ביצע עבירות מין בנשים ובקטינות בתל אביב - כך הותר היום (רביעי) לפרסום. בתום חקירה שנפתחה נגדו, עצרו אותו מסתערבי מג"ב בכפר, במקום מסתור בו שהה. לחשוד מיוחסות עבירות של אונס קטינה בזמן שהלכה ברחובות תל אביב, וכן עבירות של מעשים מגונים כלפי נשים וקטינות נוספות. החשוד, קטין אשר אינו מורשה לשהות בישראל, נעצר והובא לחקירה בתחנת המשטרה, ובסיומה נכלא. בדיון שהתקיים מוקדם יותר היום בבית המשפט לנוער בתל אביב הוארך מעצרו לבקשת המשטרה בחמישה ימים.עו"ד חגית רחמני, מייצגת את הנער מטעם הסנגוריה הציבורית, מסרה כי "מדובר בקטין ללא עבר פלילי. הנער משתף פעולה עם חוקריו ומכחיש את כל החשדות המיוחסות לו. מדובר בשלבים ראשונים של החקירה. נקבל את התיק, נלמד אותו ונגיב בהתאם". בשבוע שעבר עוכבו שני פלסטינים נוספים לחקירה, במסגרת פרשת אונס הילדה בת השבע בבנימין. זאת בעקבות עדויות ופעולות נוספות שנערכו בחודש וחצי האחרון מאז נפתחה החקירה מחדש. בתוך כך, שני הפלסטינים שנעצרו גם הם בשבוע שעבר בחשד למעורבות באונס, שוחררו ממעצר. לפי גורמים במשטרה ייתכן שבזמן הקרוב יהיו עיכובים ומעצרים נוספים בפרשה. אלו המעצרים הראשונים שמבצעת המשטרה לאחר שבחודש יוני חזרה בה הפרקליטות הצבאית מכתב האישום נגד מחמוד קטוסה, תושב דיר קדיס, שנעצר בחשד לאונס בת השבע ושוחרר.(עדכון ראשון: 18:27)