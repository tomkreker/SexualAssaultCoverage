הנערה שהוריה הגישו תלונה בגין אונס במוסד החינוכי בו למדה, נקראה בשנית על מנת לזהות חשודים בפרשה. אתמול שוחרר הנער האחרון שנעצר בפרשה למעצר בית. משפחת הנערה פנתה לציבור הרחב על מנת לסייע במימון מאבקה המשפטי הנערה בת ה-13 מהדרום שהתלוננה כי נאנסה בבית ספר בדרום נקראה הבוקר (שלישי) פעם נוספת על ידי חוקרי המשטרה למסדר זיהוי נוסף,  זאת לאחר שבמסגרת החקירה נערך מסדר זיהוי לשלושה מתוך ארבעה נערים שנחשדו - אך הנערה לא זיהתה שניים מהם. לדברי עורכי הדין של המשפחה, בהמשך צפוי עימות בין הנערה לחשוד שזיהתה במהלך המסדר. "הילדה עברה חחקירה טראמותית כאילו לא די בזעזוע שעברה", עורכי דינה ניר יסלוביץ ובנימין מלכא. "ברגעים אלו אנו פועלים לגיוס צוות טיפולי ושיקומי, לא יתכן שילדה בת 13 תקבל יחס מחפיר כל כך אחרי שעברה אונס מזוויע"במקביל נפתח חשבון נאמנות שישמש את הילדה להליכים המשפטיים והנפשיים להם היא זקוקה ותזדקק לדאבוננו במשך תקופה ארוכה, הציבור נקרא להפקיד בחשבון הנאמנות שנפתח עבורה. מספר החשבון שנפתח עבורה 24070823 בנק לאומי סניף 855 על שם עו"ד יסלוביץ. לפני יומיים עוכבו לחקירה ארבעה נערים בחשד לאונס הנערה במקלט בבית הספר, אך במהלך היום הם שוחררו. אחד הנערים שנעצר שוחרר אף הוא אתמול למעצר בית ולא הובא בפני שופט. במהלך החקירה, אחד הנערים הכחיש בפני חוקריו את מעורבותו במעשה וטען: "אני מכיר אותה היכרות שטחית מבית הספר. לא היה ולא נברא, אין לי קשר לאירוע".הנערה סיפרה לאביה כי נאנסה על ידי הנערים הלומדים עמה בבית הספר במשך כמה ימים במקלט המוסד החינוכי. בעקבות זאת, הוריה של הנערה הגישו תלונה בתחנת המשטרה בעיר. לפני יומיים הגיעו ההורים לבית הספר והתעמתו עם צוות המורים ושוטרים שהיו במקום. "לפני חודש הגשנו תלונה במשטרה. צוחקים עלינו, מזלזלים בנו, מאמינים לו", אמרה האם. "אני רוצה את הילדים האלה עכשיו. תעצרו את הילדים האלה, אם לא אני ארצח אותם. אני רוצה שיכניסו אותם לכלא". אב הנערה פנה לאחד השוטרים: "בוא תעצור אותי. שים עליי אזיקים. הבת שלי בת 12, הרגתם את הילדה". אתמול פנתה היום המשפחה לציבור הרחב בבקשה לסיוע כלכלי לטיפול משפטי ורגשי.(עדכון ראשון 10:34)