החשודים, תושבי המרכז, נעצרו בחשד כי כפו על בן 22 לבצע בעצמו עבירות מין קשות, נוסף על התעללות ותקיפה מתמשכת מצדם, זאת בשל סכסוך כספי שהיה לו עם אחד החשודים. הפרקליטות עתידה להגיש נגדם כתב אישום ובקשת מעצר עד לתום ההליכים שני תושבי פתח תקווה ושני צעירים מתל אביב נעצרו היום (ראשון) לאחר שתקפו, איימו ואילצו בן 22 מראש העין לבצע בעצמו עבירות מין קשות. החשודים נעצרו בתחילת החודש ובכוונת הפרקליטות להגיש נגדם כתב אישום ובקשת מעצר.החקירה החלה בתלונה שהתקבלה במשטרה בסוף ינואר האחרון, מהקורבן, תושב ראש העין, שמסר כי במהלך חודש ינואר עבר מסכת של התעללות ותקיפות מצד מכר שלו. מהתלונה עולה כי ישנה היכרות מוקדמת בין המתלונן לבין אחד החשודים, כאשר בנובמבר האחרון החשוד עבר לגור בדירתו של המתלונן ברח' הסנהדרין בראש העין. בהמשך, הסתכסכו השניים והחשוד תקף את המתלונן בדירתו, הכה בו באגרוף וגרם לו לחבלה. המתלונן פונה לקבלת טיפול רפואי בבית החולים תל השומר כשהוא סובל מפציעה בשפה. לאחר התקרית, קבע החשוד עם המתלונן כי ייעשה שימוש בזהותו על מנת לרכוש סמים דרך אפליקציית ה"טלגרס". המתלונן התרצה לאחר איומים ממושכים מצד החשוד, והגיע לדירתו של החשוד ברח' ווייסבורג בפתח תקווה. בדירה פוגש המתלונן באנשים נוספים, שחלקם יהפכו לחשודים בפרשה, והשניים מבצעים עסקת סמים מזויפת דרך תוכנת ה"טלגרס", תוך שימוש בפרטיו של המתלונן. סוחרי הסמים מגיעים לדירתו של החשוד בפתח תקווה, מגלים את התרמית ובכל זאת לוקחים כסף, שהתברר כמזויף, מהחשוד והמתלונן.עוד בוואלה! NEWS בשל כעסם כי עסקת הסמים לא צלחה, כלאו החשוד ושאר חבריו את המתלונן בחדר בדירת החשוד במשך שעות ארוכות, במהלכן תקפו והכו אותו בכל חלקי גופו. החשוד וחבריו כפו על המתלונן לבצע בעצמו עבירות מין קשות ולמרוח צואה על פניו, תוך שהם מתעדים את הכל במצלמות הניידים שלהם. רק למחרת בבוקר ולאחר לילה של התעללות קשה שמבצעים בו הארבעה, הצליח המתלונן לעזוב את הדירה.בתקופה שלאחר מכן, החשוד וחברו הוסיפו לאיים על המתלונן במספר רב של מקרים, בטענה שהוא חייב להם כספים. הם אילצו אותו לקחת טלוויזיה ולצעוד ברגל מביתו שבראש העין ועד לביתו של החשוד הראשון, בפתח תקווה, תוך שהם מצליפים בו במקל, דורכים על פניו ומכים ברגלו באלה עשויה עץ.בסיומה של החקירה, נעצרו בתחילת החודש שני חשודים, בכללם החשוד המרכזי, ומעצרם הוארך מעת לעת בבית משפט השלום בפתח תקווה. בשבוע שעבר נעצרו עוד שני חשודים נוספים תושבי תל אביב, קטינים בני 17 ו-15. בדיון בבית המשפט הם שוחררו בתנאים מגבילים ובהם מעצר בית. היום בכוונת הפרקליטות להגיש בבית המשפט המחוזי בלוד כתב אישום ובקשת מעצר נגד ארבעת החשודים בגין עבירות של סחיטה באיומים, גרימת מעשה סדום, כליאת שווא ותקיפה. יחד עם כתב האישום בכוונת הפרקליטות להגיש גם בקשת מעצר עד לתום ההליכים המשפטיים כנגדם.