מכתב האישום עולה כי לפני כמה חודשים גילו אחיו של הנער כי הוא מנהל קשר רומנטי עם גבר, ומאז החלו להתנכל לו כדי שימיר את נטייתו המינית. לאחר שהותקף כמה פעמים, הוא הגיש תלונה במשטרה ועבר להתגורר בהוסטל בת"א, שם ארבו לו שלושת הנאשמים ודקרו אותו אסירים לבנונים ברחו מהכלא ונהרגו בתאונת דרכים פרקליטות מחוז תל אביב (פלילי) הגישה הבוקר (ראשון) כתב אישום נגד שני אחים תושבי טמרה וחברם בגין קשירת קשר וניסיון רצח אחיהם, נער בן 16, מחוץ להוסטל ללהט"ב בתל אביב בחודש שעבר. זאת בשל נטייתו המינית. האחים, בשנות ה-20 לחייהם, הואשמו אף באירוע נוסף בפציעה בנסיבות מחמירות כלפי בן משפחה ואיומים לאחר שפצעו את הנער באירוע קודם. בנוסף, חבר משפחה נוסף נאשם במתן אמצעים לביצוע פשע ושינוי חלקי רכב. הפרקליטות ביקשה להאריך את מעצרם עד תום ההליכים.מכתב האישום, שהוגש על ידי עורכת הדין דיה בן אסא, עולה כי בחודש מרץ האחרון גילה אחד הנאשמים כי אחיו בן ה-16 מנהל קשר רומנטי עם גבר. בעקבות זאת החל להטיח בו איומים: "כמו שיריתי על הבית של דוד שלנו ואף אחד לא ידע מזה, אני ארה בך ואף אחד לא ידע שזה אני". כמו כן, הוא הצמיד סכין לצווארו של אחיו והוסיף כי "כמו שהרגתי אנשים אחרים, אין לי בעיה להרוג אותך". יחד עם האח הנוסף ובנוכחות אימם, החלו להכות את הנער עד שאיבד את הכרתו.בהמשך החלו האחים להתנכל לנדקר כדי לגרום לו להמיר את נטייתו המינית, כולל שליחתו לפסיכולוג והגבלת יציאותיו מהבית. במאי האחרון, לאחר שהגיש הנער תלונה במשטרה בגין תקיפתו, אחד הנאשמים איתר אותו, דחף אותו בכוח לרכב והחזיר אותו לביתו תוך סיכול ניסיונותיו להימלט מהבית. חודש לאחר מכן, עבר בן ה-16 להתעורר בהוסטל "בית דרור" בתל אביב לאור הסכנה הממשית שחש לחייו. ב-26 ביולי הגיעו האחים וחברם לתל אביב במטרה לרצוח את הנער. הם התמקמו בסמוך להוסטל והמתינו שבן ה-16 יצא מהמקום כשהוא לבדו. בשעה 13:06 הנער יצא מההוסטל, וכשהבחין באחד הנאשמים החל לנוס על נפשו, אך בטרם הספיק לברוח אחד מאחיו פגע בו עם מכוניתו. לאחר מכן יצא מרכבו והחל להתנפל ולדקור את הנער באמצעות סכין בכל חלקי גופו, בכוונה להמיתו, תוך צעקותיו של אחיו שיחדול מכך. תוך זמן קצר הוא התמוטט, וכשהגיעו למקום עוברי אורח ברחו השלושה מהמקום.עורך הדין דוד יפתח, המייצג את הנאשם הרביעי וויסאם אבו חאמד, אמר בתגובה כי "אין ספק שמדובר בפרשיה חמורה ביותר, אך יחד עם זאת נדמה לי שהראיות בהחלט לא חד משמעיות. יש פה הרגשה שהמשטרה רצתה לפתור את התיק הזה ולפענח אותו והגישה כתב אישום מבלי שיש לה ראיות חד משמעיות לגבי הנאשמים. אני סבור כי לאחר קריאת החומר נוכל להגיד דברים ברורים יותר. אבל מההיכרות של התיק נראה לי שעל פניו הראיות לא מובילות לכך כי הנאשמים הם אלו שביצעו את זה. המשטרה סברה שיש בידיה ראיות הפרקליטות הגישה כתב אישום ונדמה לי כי כתב האישום לא מבוסס". במהלך המקרה הותקף הנער מחוץ למקלט "בית דרור" בתל אביב ונפצע באורח אנוש. הוא פונה לבית החולים איכילוב כשהוא מדמם, מחוסר הכרה וסובל מחתכים בכל גופו, כולל דקירות מסכנות חיים. בעקבות פציעותיו, הרופאים נאלצו לכרות חלק מהריאה השמאלית ואת כיס המרה שלו. בתום ארבעה ימי חיפושים, שני אחיו של הנער הסגירו את עצמם לידי המשטרה. מנכ"ל האגודה למען הלהט"ב, אוהד חזקי, בירך על הגשת כתב האישום. "בימים של הסתה פרועה נגד הקהילה הגאה בישראל שמגיעה גם מצד חברי ממשלה ומפלגות חשוכות, האלימות והשנאה לא מפסיקות", אמר. "לאף נער ונערה ולא מגיע להידקר רק בגלל נטייתו המינית וזהותו המגדרית. לכולנו יש את הזכות לחיות את חיינו בביטחון וללא פחד, נמשיך להיאבק עד לשוויון זכויות מלא. אנחנו עומדים לצידו של הנער בימים קשים אלו".