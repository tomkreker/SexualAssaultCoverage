חיים דמקינר נעצר לפני כשבוע בחשד לביצוע שורה ארוכה של עבירות מין ברשת בעשרות נערות. מהחקירה עולה כי החשוד פעל יותר מעשר שנים. המשטרה החליטה לפרסם את שמות הכינוי בהם השתמש דמקינר ברשת, זאת על מנת לאתר נפגעות נוספות המשטרה התירה לפרסום היום (רביעי) כי חיים דמקינר, תושב נהריה בן 55, נעצר לפני כשבוע בחשד לביצוע שורה ארוכה של עבירות מין בעשרות צעירות ברשת, לרבות אונס קטינות מתחת לגיל 14, בעילה אסורה בהסכמה, הטרדה מינית, מעשה מגונה, עבירות מחשב וכן עבירות נוספות. פרטי המקרה הותרו היום לפרסום זאת כחלק מהחלטת המשטרה להרחיב את החקירה ולהגיע לנפגעים ולנפגעות נוספים, והיא פירסמה את  שמות הכינוי בהם השתמש החשוד ברשת.החקירה החלה בעקבות מספר פניות למוקד 105 - המוקד הלאומי להגנה על ילדים ונוער ברשת - במסגרתה נחשפו אלפי תמונות וסרטונים בעלי תכנים פדופילים שנתפסו באמצעי אחסון דיגיטליים השייכים לדמקינר. עקב כך, הסתמן כי החשוד פעל במשך שנים וביצע עבירות מיניות חמורות בבנות 11-17, באמצעות רשת האינטרנט ובמרחב הפיסי. על פי החשד, נהג דמקינר ליצור קשר עם הנערות באמצעות הרשתות החברתיות תוך התחזות לאחר. בחלק מהמקרים היה החשוד מבקש מהן כבר בתחילת השיחה לשלוח לו תכנים מיניים, ובמקרים אחרים עשה זאת לאחר שביסס את הקשר עמן. לטענת המשטרה, מדובר באחד הפדופילים המסוכנים במדינה, שפעל במשך הזמן באופן עקבי ושיטתי, פיתח שיטות פעולה תוך שהוא מתחזה לעיתים לדוגמן או לבחורה צעירה.עוד בוואלה! NEWS החשוד נעצר לפני כמה ימים, אך רק היום הותר שמו לפרסום. בית משפט השלום בלוד האריך ביום ראשון האחרון את מעצרו עד ליום שני בשבוע הבא.במסגרת החקירה, איתרה המשטרה עשרות ילדות, נערות ונשים עמן יצר החשוד קשר במהלך השנים, וכעת היא קוראת לנפגעים נוספים ליצור עמה קשר, זאת לאור היקף הפגיעה הגדול של דמקינר. המשטרה אף החליטה לפרסם את שמות הכינוי בהם עשה החשוד שימוש לצורך ביצוע התקיפות ברשת: Liorsadan880 ArikrockoLiorsadan4Lior.sadanLiorssadan5DanielchenDanielchen707Danielchen770772danielchen12 Didichen87654Didichen1214Didichen98765Didichen123456Didichen12Chen7769Adichen16Didiit1234Didi_chen1Didi_chen2