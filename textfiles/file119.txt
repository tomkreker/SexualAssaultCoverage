הורה תלמידת ביה"ס בפ"ת שבו על פי החשד מורה בן 28 ביצע עבירות מין בתלמידות כיתה א' סיפר לוואלה! NEWS כי "הן נכנסו להיסטריה, הרגישו מצוקה, וכשניסו לעזוב גילו שהדלת נעולה". המורה, תושב המרכז, חשוד גם כי ביקש מהן לגעת באיבר מינו. מעצרו הוארך עד יום חמישי שלושה ימים לאחר שנחשף האירוע המטריד שלכאורה התרחש בכיתה בבית ספר יסודי בפתח תקווה, בו מורה בן 28 ביצע שורה של מעשים מגונים בתלמידותיו, היום (שני) מתפרסמים לראשונה בוואלה! NEWS תמלילי שיחה עם אחד מההורים של אחת התלמידות שנכחו בכיתה ונחשפו לאירוע הקשה. "במהלך שיעור רובוטיקה הוריד המורה את מכנסיו, וחשף את איבר מינו לענייני התלמידות. הייתה תדהמה גדולה בקרב התלמידות, הן נכנסו להיסטריה, הן ממש הרגישו מצוקה, חלקן צעקו, ניסו לעזוב את הכיתה אבל גילו שהדלת נעולה", אמר אב אחת התלמידות."דקות ארוכות שאותו מורה הסתובב בין התלמידות כשאיבר מינו חשוף", הוא הוסיף. לדבריו, מיד עם הגעת בתו הביתה, היא סיפרה להוריה על המחזה החריג. "היינו בשוק, זה לא שיעור רובוטיקה, זה שיעור במגע", אמר. לאחר שסיפרה הבת את שקרה, הם מיהרו לפנות למנהלת בית הספר ויחדיו הם הגישו תלונה במשטרה על האירוע. ביום שישי נעצר המורה, תושב המרכז, בחשד לביצוע לעבירות מין בקטינות שאותן לימד בבית ספר בפתח תקווה. הוא אותר בעקבות תלונה שהתקבלה מוקדם יותר במשטרה ועוכב לחקירה בתחנה. בסיום חקירתו נעצר ובמוצאי שבת הוא הובא לדיון בבית משפט השלום בראשון לציון, שם נקבע כי מעצרו יוארך עד יום חמישי. עוד בוואלה! NEWS: עם מעצרו של המורה, הודיעה המשטרה כי עבירות המין שמיוחסות לו נעשו לאחר בקשתו מתלמידות בכיתה א' להישאר עמו בכיתה בתום השיעור. בהמשך סגר את דלת הכיתה וחשף את איבר מינו בפניהן. כמו כן, הוא ביקש מהן לגעת באיבר מינו עד שהגיע לסיפוק. במקרים אחרים, על פי החשד, הוא היה הולך איתן לשירותי בית הספר ושם כביכול ביקש להטיל את מימיו מול התלמידות תוך שהוא חושף בפניהן את חלציו.מיד לאחר הגשת התלונה הגיע ראש עיריית פתח תקווה, רמי גרינברג, אל בית הספר כדי לעקוב מקרוב אחר המקרה החריג. "מדובר באירוע חמור מאוד", אמר אז לוואלה! NEWS. "הנהלת בית הספר, מנהל החינוך בעירייה, אנשי מנהל החינוך והשירות הפסיכולוגי, כולם ביחד עם משרד החינוך נכנסו לעובי הקורה על מנת לתת לתלמידות את הטיפול הראוי והדחוף ביותר. שוחחתי עם הצוות ועם ההנהלה על המקרה", הוסיף, "חשוב להדגיש כי המורה נקלט בבית הספר על פי כל הקריטריונים ונמצא כשיר לעבוד עם ילדים. אנחנו נקפיד ונעמוד בביקורת אחר הטיפול באותן ילדות ונגבה את בית הספר ונסייע להורים ולמשפחות ככל שרק ניתן. הניסיון יילמד בימים הקרובים במקביל למעורבותה של המשטרה כבר עם חשיפת הפרטים הראשונים". יושב ראש ועד ההורים בבית הספר בו אירע המקרה אמר כי "מדובר במקרה חמור שהתרחש על ידי מורה שלא מצוות בית החינוך בשכבה א'. לוועד ההורים אמון מלא בצוות המורים של בית הספר ובהנהלת בית הספר. אנחנו מחנכים את ילדנו לספר ולא להסתיר דברים וגאים שכך עשו ומיד עדכנו את ההורים". הוא הוסיף כי "ההורים פנו למנהלת בית החינוך שמיד הגישה תלונה במשטרה. אנו מבקשים שלא להיכנס לפרטי המקרה על מנת שלא לפגוע בהליכי החקירה".מעסיקו של המורה המקצועי סרב להתייחס למקרה החריג. "אני לא מעוניין להתייחס לשאלות, אין תגובה", אמר בתגובה. נוסף לכך, לוואלה! NEWS נודע כי אותו מורה אף עבד בבית ספר נוסף באזור השרון, אולם עבודתו הסתיימה באותו מקום לאחר שבועות בודדים בעקבות "חוסר התאמה", זאת לדברי מנהלת בית הספר. היא שללה את האפשרות שבבית הספר אותו היא מנהלת התרחשו אירועים חריגים כמו אלה שבהם נחשד המורה, "הוא לא התאים לנו מבחינת סגנון הדיבור והלימוד שלו מול התלמידים, הודעתי לבעל החברה שאנחנו לא ממשיכים לעבוד איתו. היא הוסיפה כי "ששמעתי את הפרסומים על האירוע הקשה בכלל לא ידעתי שמדובר בו. לא הייתי מדמיינת שזה הוא".