המשטרה עצרה לפני כשבועיים תושב כפר סבא בן 35 בחשד שאנס באכזריות אישה סמוך לרעננה בשנת 2009. מעצרו של החשוד התאפשר לאחר שבשנה האחרונה נאספו ראיות שהובילו לפענוח הפרשה. מעצרו הוארך ובקרוב יוגש נגדו כתב אישום אסירים לבנונים ברחו מהכלא ונהרגו בתאונת דרכים (בווידאו: הגשת כתב אישום בגין אונס בגליל) המשטרה עצרה לפני כשבועיים חשוד באונס שאירע לפני כעשור - כך הותר היום (ראשון) לפרסום. האיש, בן 35 תושב כפר סבא, נעצר לאחר שהחוקרים הצליחו לאסוף דגימת DNA שאפשרה את פענוח הפרשה. , אז התקבלה תלונה במשטרה מהאישה שהייתה אז בשנות ה-30 לחייה. היא סיפרה כי החשוד הפתיע אותה בשעות הערב בחנייה סמוך למקום עבודתה ברעננה. כשנכנסה למכוניתה הוא אחז לדבריה בידה, גרר אותה לכיוון פרדס, כפת אותה ואנס אותה באכזריות.עם הגשת התלונה לפני כעשור פתחה המשטרה בחקירה, אולם רק לאחרונה עלה חשד בנוגע למעורבותו של האיש במעשים. במהלך החקירה, עלה בידי החוקרים לדגום את החשוד בלי ידיעתו, ונלקחה ממנו דגימת DNA שחיזקה את החשד נגדו. ב-21 בנובמבר החוקרים הצליחו לשים ידם על החשוד והוא נעצר. משהושלמה החקירה, הובא היום החשוד להארכת מעצר בבית משפט השלום בראשון לציון. בדיון הוגשה בעניינו הצהרת תובע בדבר הכוונה להגיש נגדו כתב אישום ובקשה למעצר עד תום ההליכים. גורם המעורה בפרטי החקירה אמר בשיחה עם וואלה! NEWS כי קרוב משפחתו של החשוד נעצר לחקירה בגין חשדות אחרים והוא עבר בדיקת DNA. בשלב זה, הממצאים הקיימים במאגר הצטלבו והוקפצו - מאחר שהתברר שיש קשר משפחתי לחשוד. הוא סיפר כי נעשה תרגיל חקירה לחשוד, במסגרתו ניתן לו חפץ ששימש לדגימת DNA ממנו. "בחקירה הוא אמר 'לך תזכור מה היה ב-2009'", אמר הגורם. "בתחנה הוא טען שלא מזהה את תמונות הבחורה ומכחיש כל קשר". מקורביו של החשוד טוענים כי אין לו עבר פלילי, וכי מדובר באדם נורמטיבי, אולם הגורם טוען כי יש למשטרה ראיות משמעותיות.עו"ד חזי כהן המייצג את החשוד באונס מסר: "מרשי מכחיש מכל וכל את המעשים המיוחסים לו. תמוה כיצד המשטרה מבקשת התייחסות קונקרטית לאירוע מלפני למעלה מעשור. בקרוב נקבל את חומר החקירה ונגיב על הדברים בבית המשפט".בחודש שעבר  כתב אישום נגד שלושה תושבי הגליל העליון, בני 27-29, בגין אונס קבוצתי של צעירה בת 20. על פי כתב האישום שהותר לפרסום רק באופן חלקי, הם פגשו את הצעירה בפאב מקומי ביישוב בגליל העליון, הבחינו שהיא שיכורה, עקבו אחריה וארבו לה, וביצעו את זממם תוך שניצלו את העובדה שהיתה בגילופין. במקביל להגשת כתב האישום, ביקשה פרקליטות מחוז צפון את הארכת מעצרם עד תום ההליכים המשפטיים כנגדם. הדיון בבית המשפט נערך בדלתיים סגורות.