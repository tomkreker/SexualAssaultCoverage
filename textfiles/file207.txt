מעצרו של ד"ר עידן קוסובסקי, החשוד בביצוע מעשים מגונים ומעשה סדום בשני קטינים מאזור זיכרון יעקב, הוארך בחמישה ימים. במהלך הדיון טענה המשטרה שהחשד נגדו התחזק וכי עדות שנמסרה נגדו היא בעלת "מיהמנות גבוהה". סנגורו: קיים יחסים בהסכמה עם מתלונן נגדו אסירים לבנונים ברחו מהכלא ונהרגו בתאונת דרכים בית משפט השלום בחדרה האריך היום (חמישי) בחמישה ימים את מעצרו של פסיכולוג הילדים ד"ר עידן קוסובסקי החשוד בביצוע מעשים מגונים ומעשה סדום בשני קטינים מאזור זיכרון יעקב. במהלך הדיון בהארכת מעצרו אמרה נציגת המשטרה נטע שמע בפני השופט אהוד קפלן כי אחד מהנערים שגילו מתחת ל-14 שנים מסר עדות אמינה ובעלת "מהימנות גבוהה", על מעשיו של הפסיכולוג. לדבריה, מדובר בשתי תלונות בלבד של אותם נערים קטינים ועד כה למרות פרסום שמו ותמונתו של הפסיכולוג טרם התקבלו תלונות נוספות. החשוד החשוד נחקר אמש ביחס לעדותו של המתלונן מעל גיל 14 וענה תשובות מלאות.נציגת המשטרה טענה בנוסף כי על שלוש התלונות שנדונו בבאר שבע חלה התיישנות ולכן החליט בית המשפט שם לשחררו בתנאים מגבילים, אולם בתלונות שני הקטינים, העבירות לכאורה בוצעו לפני שנתיים עד ארבע שנים ולכן משמעותם אחרת ויש לבצע פעולות חקירה כשהחשוד נתון במעצר ו"הוא מסוכן לציבור". המשטרה הדגישה כי פעולות החקירה חיזקו את עדותם של שני המתלוננים ומדובר באותו סוג של מעשים ואותה שיטה של החשוד בדומה לשלוש התלונות שנידונו בבאר שבע.בשלב זה טען סנגורו של החשוד, עורך הדין שמואל ברזני כי מרשו הודה שקיים מערכת יחסים בוגרת ובהסכמה מלאה עם מתלונן בבאר שבע שניסה להפלילו. הוא הוסיף כי למתלונן הראשי בבאר שבע היו מערכת יחסים של אנשים בוגרים עד לא מזמן אותו מתלונן רקם מזימה בעקבות אירוע שקרה ביניהם וניסה להפלילו. "פנינו למשטרה במשך למעלה מחודש והצענו להם לקבל את רשימת מטופליו מתוך המחשב אולם המשטרה בחרה שלא לעשות זאת ולכן היא לא ראויה לקבל את ימי המעצרבחקירתו הוצגה לפסיכולוג תמונה של אחד הקטינים המתלוננים, הוא זיהה אותו כלקוח שלו, אולם הכחיש כל מגע פיזי איתו. לגבי המתלונן השני לא נאמר לו כלל במי מדובר והוא ביקש מהחוקרים תמונה כדי לדעת מי המתלונן. לדבריו הוא כלל לא יודע במי מדובר. ד"ר קוסובסקי נעצר ביום שני האחרון שוב, בעקבות תלונות חדשות שהוגשו נגדו על ידי שני נערים מתחת לגיל 16. קוסובסקי, תושב זיכרון יעקב, נעצר כחודש לאחר שנעצר בפעם הראשונה במסגרת הפרשה. על פי החשד, הוא ביצע עבירות מין בכמה קטינים תושבי הדרום לפני כמה שנים, תוך ניצול הנגישות אליהם במסגרת עבודתו.במסגרת החקירה הקודמת, שהתנהלה בתחנת באר שבע, שמו וזהותו של קוסובסקי הותרו לפרסום על ידי בית המשפט, לרבות החשדות המיוחסים לו. הפרסום הביאו להתפתחויות ולהגשת שתי תלונות חדשות נגדו בתחנת זיכרון יעקב, שהביאו לפתיחה בחקירה החדשה. היום הוא נעצר פעם נוספת, ובכוונת המשטרה להביא אותו מחר לדיון בבית משפט השלום בחדרה בבקשה להאריך את מעצרו. על פי ההערכה, עשויות להיות אף תלונות חדשות נגדו.