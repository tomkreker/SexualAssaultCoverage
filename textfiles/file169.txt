בית המשפט העליון התיר לפרסם כי בני פרץ, אמרגנו של גולן, נחקר בשנת 2013 במסגרת פרשת "משחקי חברה", העוסקת בניצול מיני של נערות. התיק נגדו נסגר מחוסר ראיות. במסגרת הפרשה, הורשע אביו של הזמר בהדחה לזנות ובניצול קטינות ונידון לשנתיים מאסר בהסדר טיעון אסירים לבנונים ברחו מהכלא ונהרגו בתאונת דרכים בית המשפט העליון התיר היום (שלישי) לפרסום כי אמרגנו של הזמר אייל גולן, בני פרץ, נחקר במסגרת פרשת "משחקי חברה", שעסקה בניצול מיני של נערות. במסגרת הפרשה הורשע אביו של הזמר, דני ביטון, ב-2015 בעבירות של הדחה לזנות בנסיבות מחמירות, ניצול קטינים לזנות, שיבוש מהלכי משפט והשמדת ראיה. הוא נידון במסגרת הסדר טיעון לשנתיים מאסר.בעקבות בקשה שהגיש עיתון "הארץ", התיר היום בית המשפט העליון לפרסם כי גם פרץ נחקר כחשוד בפרשה בשנת 2013. הוא נחשד בקשר למקרה בו שכב עם בחורה שהובאה אליו על ידי אביו של הזמר, וסעיף החשד כלפיו היה "הבאת אדם לידי מעשה זנות", בתיווכו של ביטון. התיק נגדו נסגר מחוסר ראיות. פרץ יוצג בבית המשפט העליון על ידי עורכי הדין נתי שמחוני ורונן רוזנבלום. מליאם הפקות נמסר כי "בני פרץ פעל ופועל תמיד רק על פי החוק, וכך גם נקבע על ידי פרקליטות מחוז תל אביב, אשר החליטה על סגירת תיק החקירה. לפני שבע שנים הוזמן בני פרץ לחקירה של חצי שעה בלבד. יודגש שמעולם לא הוגשה תלונה בפרשה כנגד בני פרץ".בשנת 2014 הפרקליטות סגרה את התיק נגד גולן, שטען שהקטינה שעמה היה במגע הציגה עצמה כבגירה, ומשנודע לו שהיא קטינה, פרש ממנה. לפי גולן, יתר הטענות הן עלילת שווא לאחר שארבע קטינות העידו עדות שקר בחקירתן. הנערות שהתייצבו במשטרה חזרו בהן מההאשמות כלפיו.בחודש יולי השנה, העיתונאים אורלי וילנאי וגיא מרוז פרסמו ברשת 13 עדויות נוספות על הפרשה, שלפיהן גולן ביקש ממעריצות קטינות "לפנק" את חבריו. הזמר וליאם הפקות ניסו למנוע את שידור הסרט, אך בית המשפט המחוזי בירושלים דחה את בקשתם למתן צו מניעה.(עדכון ראשון: 13:39)