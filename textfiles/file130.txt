השמונה, בני 14-16 מאזור הצפון, נעצרו בתחילת החודש בחשד לאונס הילדה - אך מאז שוחררו לביתם על ידי בית המשפט, שדחה את ערר המשטרה על כך. סנגורם של שישה מהחשודים: "הנערים מכחישים בתוקף את המיוחס להם. בית המשפט קבע שעדות המתלוננת מעוררת קשיים" שמונה נערים, בני 14-16 מצפון הארץ, נעצרו בתחילת החודש בחשד לאונס ילדה בת 11 - כך הותר היום (שלישי) לפרסום. השמונה שוחררו לביתם, לאחר שבית המשפט מחוזי דחה את ערעור המדינה על שחרורם.ואסים דאהר, סגן הסניגורית המחוזית מחוז צפון מסר כי "הסניגוריה יצגה שישה מהמעורבים בפרשה. מדובר בנערים נורמטיביים ללא עבר פלילי. הנערים מכחישים בתוקף את המיוחס להם. בית המשפט קבע שעדות המתלוננת מעוררת קשיים רבים ולראיה לכך שחרר את הנערים ממעצר ובית המשפט המחוזי אף דחה ערר שהוגש על ידי המשטרה בנוגע לשחרורים". בחודש שעבר הרשיע בית המשפט המחוזי בתל אביב שני קטינים בגין הטרדה מינית, לאחר שהפיצו סרטון מיני של קטינה בת 13, שלמדה איתם באותה השכבה. השניים היו אף הם בני 13 בזמן ביצוע העבירה בשנת 2015.על פי כתב האישום, שני הנערים תיעדו שיחת וידאו באפליקציית "פייס טיים" שקיימו בטלפון הנייד מביתו של אחד מהם, במסגרתה שיחקו עם המתלוננת "אמת או חובה". כך, היא תועדה בעירום כשהיא מבצעת פעולות בעלות אופי מיני לבקשתם. התיעוד נעשה על ידי צילום מסך הטלפון הנייד באמצעות טלפון נייד נוסף, ולאחר מכן הם שלחו את הסרטון לחבריהם.פסק הדין ניתן בעקבות ערעור של הפרקליטות, לאחר שבית המשפט לנוער נמנע מהרשעתם של השניים, והטיל עליהם 120 שעות שירות לתועלת הציבור, התחייבות כספית להימנע מביצוע העבירה ופיצויים בסך 5,000 שקלים למתלוננת. נוסף להרשעה, הותיר בית המשפט המחוזי את העונשים כפי שהם.