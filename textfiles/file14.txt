על פי החשד, אישה בת 40 נהגה לצלם את בתה בעירום, הפיצה את הסרטונים לפדופיל מורשע ואף סיפרה לו כי היא מבצעת מעשים מגונים בבתה. בתום חקירה נעצרו השניים. בית משפט השלום בת"א ידון בבקשה להאריך את מעצרם אם כבת 40 מתל אביב וחשוד נוסף נעצרו בחשד לביצוע מעשים מגונים בבתה, תיעודם והפצתם - כך התירה היום (חמישי) לפרסום המשטרה. השניים נחקרו בתחנת משטרת יפו ובסיומה נעצרו. בית משפט השלום בתל אביב ידון היום בבקשה להאריך את מעצרם.על פי החשד, האם נהגה לצלם את הילדה בעירום ולשלוח את הסרטונים לחשוד הנוסף - פדופיל מורשע. בשיחות טלפון בין השניים סיפרה לו החשודה כי היא מבצעת מעשים מגונים בבתה. ייתכן כי האישה הייתה מעוניינת בגבר החשוד, שביקש ממנה תמונות אינטימיות של הבת.בחודש שעבר הוגש כתב אישום נגד חיים דמקינר, תושב נהריה בן 55, בגין שורה ארוכה של עבירות מין באמצעות האינטרנט, בהן אינוס, מעשה סדום ומעשה מגונה בנערות מתחת לגיל 16 בהסכמה שהושגה במרמה. כמו כן, דמקינר נאשם בהחזקה ויצירה של פרסומי תועבה, התחזות כאחר, פגיעה בפרטיות הטרדות מיניות ועבירות נוספות. הנאשם ביצע את העבירות ב-30 ילדות ונערות בנות 10-17, וכן בארבע צעירות.עוד בוואלה! NEWS