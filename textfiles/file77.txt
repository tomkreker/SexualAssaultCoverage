המשטרה הוזעקה לבריכה בדרום העיר לאחר שילדה סיפרה לאביה כי בזמן ששהתה במים, ניגש אליה אדם מבוגר וצלל לידה תוך ביצוע מעשה מגונה. הוא יובא היום לבית המשפט לדיון בעניינו גבר בן 55 נעצר אתמול (שבת) בחשד לביצוע מעשה מגונה בילדה כבת עשר בתוך בריכה בדרום ירושלים. הבוקר הוא יובא לבית המשפט לדיון בעניינו. הילדה סיפרה לאביה כי בזמן ששהתה במים, ניגש אליה אדם מבוגר וצלל לידה בזמן שהוא מבצע בה מעשה מגונה. בעקבות דבריה, הוזעקה משטרה למקום ועצרה את החשוד, תושב העיר.מטעם המשטרה נמסר כי עם תחילת החופש הגדול, המלווה בבילויים רבים בחופי הים ובבריכות, הם קוראים להורים "להיות ערניים למיקומם של הילדים ועם מי משוחחים, וכן להזהירם מהסכנות הטמונות בשיח עם אדם זר. באם עולה חשד לביצועה של עבירה פלילית, אין לנסות להתעמת עם החשוד, אלא להזעיק מיד את המשטרה תוך דיווח למאבטח המקומי שיפעל לעיכוב החשוד". ביום רביעי האחרון, גבר בן 65 נעצר בחשד לביצוע מעשה מגונה בנערה בפיצרייה שבבעלותו ברחוב אבן גבירול בתל אביב. החשוד הובא למחרת לדיון בבית המשפט בבקשת המשטרה להאריך את מעצרו. ממשטרת ישראל נמסר כי החקירה נמשכת.לקריאה נוספת: