שי ניצן התייחס לראשונה לפרשת האונס בבנימין ואמר באירוע בשוק מחניודה בירושלים כי מדובר ב"תיק מורכב, היו הרבה פרסומים חלקם נכונים וחלק לא ונצטרך לגבש עמדה ביום שלישי או לפני כן". הוא הוסיף כי הפרקליטות מעוניינת להשלים את החקירה ולקבל החלטה בתיק אסירים לבנונים ברחו מהכלא ונהרגו בתאונת דרכים פרקליט המדינה שי ניצן אמר היום (ראשון) על חקירת האונס של בת ה-7 בבנימין כי "זה לא תיק של פרקליטות המדינה, זה תיק שהפרקליטות הצבאית הגישה כי זה תיק שהתרחש ביהודה ושומרון ועל ידי פלסטיני". בעניין הפקת הלקחים מהחקירה אמר: "כרגע מה שמעניין אותנו זה קודם כל להשלים את כל פעולות החקירה שאפשר לבצע ולהחליט לגבי ההמשך. אין ספק שאחר כך יהיה מקום לחשוב על הפקת לקחים".ניצן הוסיף כי "לאחר שהפרשה הותרה לפרסום פניתי לפרקליטות הצבאית כיוון שיש לי אחריות ציבורית ונשוא של חקירות ילדים הוא יותר נושא שאנחנו מתעסקים איתו. בתום התייעצות עם ראש אגף חקירות במשטרה, הפצ"ר והתובע הצבאי מצד שני, התברר שבדיוק הגיע מידע חדש והוחלט, למרות שמדובר בחריג, להמשיך בחקירה. במקרה זה, בגלל המידע החדש, יש הנחיית פרקליט מדינה שמאשרת במקרים מסוימים להמשיך את החקירה. כל המקרה הוצג גם לשופט צבאי שביקש להכיר את החומר והוא אישר להשאיר במעצר עד שלישי את החשוד".לדבריו מדובר בתיק מורכב, והפרקליטות תידרש לגבש עמדה באשר לכתב האישום נגד מחמוד קטוסה. "זה תיק מורכב. היו הרבה פרסומים, חלקם נכונים וחלקם בכלל לא נכונים. ביום שלישי או לפניכן נצטרך לגבש עמדה. על אף שזו לא המערכת שלי, אני מניח שיבוא יום והאבק ישקע ויחשבו על בדיקה של כל מה שהיה. כרגע מה שחשוב זה להשלים את החקירה ולהגיע להחלטה בתיק הזה".לקריאה נוספת בנושא:  אחרי כחודשיים וחצי שבהם נעדרה מהלימודים, חזרה הילדה בת השבע שנאנסה בבנימין לבית הספר והיא מלווה בטיפול מקצועי. לפי עורך הדין של המשפחה יהודה פריד, היא חזרה לספסל הלימודים בשבוע שעבר, אחרי שמחופשת הפסח לא למדה בעקבות התקיפה. במקביל, מאז סוף השבוע כמה מעובדי בית הספר הוזמנו למתן עדות. זאת, לאחר שלפי גורם המעורה בתיק הם היו מהראשונים לשמוע על המקרה, אך לא דיווחו עליו ואף אמרו כי עדיף שהילדה תמשיך להגיע ללימודים - דבר שהחמיר את מצבה. רק כמה ימים אחרי כן, הוגשה התלונה למשטרה וכשבועיים מאוחר יותר נעצר הנאשם קטוסה.ביום שישי חולק להורי התלמידות מכתב של מנכ"ל רשת בתי הספר בו נכתב כי המוסדות ערוכים "לשמירה על שלומן וחינוכן של התלמידות". במכתב שחולק צוין כי "מתוך אחריות לשלום הבנות, הננו להבהיר, כי בימים אלה עוסקת המערכת בבירור מקרה מסוים בתחום המוגנות בעיר, כאשר מתחילת התהליך אנו נעזרים בהדרכת הגורמים המוסמכים, אנשי המקצוע והחוק הפועלים בעירנו ועל דעת רב העיר", נכתב. "פנייה זו באה להבהיר, כי יש למצות את תהליך הבירור על ידי רשויות החוק, תוך התמקדות בהגברת הביטחון האישי של כל תלמדיה באשר היא, הן בבית, הן בשטחי בית הספר והן בדרכה מביתה לבית הספר ובחזרה. אנו מבקשים מכם ההורים לחזור ולשנן כמיטב יכולתכם עם בנותיכם, את כללי המוגנות האישית וגם אנו נעשה זאת בכיתות, באמצעות צוות בית הספר לצורך רענון כללים אלה". עד יום שלישי אמורים גורמי החקירה להודיע אם הם חוזרים בהם מכתב האישום שהוגש לפני כשבוע נגד קטוסה שעבד כשרת בבית הספר - או שהצליחו לבסס את התיק נגדו. זאת, לאחר שהסערה סביב המקרה חשפה שורת כשלים בחקירה שניהלה התחנה בהתנחלות בליווי תחנת המשטרה המקומית. המשטרה זימנה למתן עדות גם מקורבים ומכרים של קטוסה ומנסה לבחון את האליבי שלו מחדש.