כחצי שנה לאחר הגשת התלונה וארבעה חודשים אחרי ביטול כתב האישום נגד מחמוד קטוסה, שני פלסטינים וישראלי עוכבו לחקירה. השניים הם פועלים שעוכבו כבר לפני כחודשיים והישראלי הוא נהג הסעות, תושב ההתנחלות בה מתגוררת הילדה. בתום החקירה שוחררו השלושה לבתיהם שני פלסטינים וישראלי עוכבו לחקירה בחשד לאונס הילדה בת השבע בבנימין. השניים הפלסטינים הם פועלים שעוכבו לפני כחודשיים לחקירה והישראלי הוא נהג הסעות של פועלים פלסטינים, תושב ההתנחלות בה מתגוררת הילדה. השלושה עוכבו לצורך השלמות חקירה, ושוחררו כעבור כמה שעות. זאת, כחצי שנה אחרי התלונה וארבעה חודשים אחרי שבוטל כתב אישום נגד מחמוד קטוסה בגין אונס הילדה.  עו"ד טל גבאי ועו"ד יהודה פריד, המייצגים את משפחתה של הילדה, אמרו כי "העובדה שחלפה כחצי שנה מאז הגשת התלונה שהרעידה מדינה שלמה ועדיין החקירה מצויה במבוי סתום היא פועל יוצא של הכישלון החקירתי שליווה את הפרשה למן היום הראשון. מעבר לעניין האישי של הילדה ובני משפחתה יש כאן אינטרס ציבורי ראשון במעלה שהפוגעים יעצרו ויעמדו לדין". המקרה נחשף עם פרסום כתב האישום שהוגש ביוני נגד קטוסה, שעבד כשרת בבית הספר בו לומדת הילדה. סערה רבה התעוררה עם פרסום המקרה על רקע טענות למניע לאומני, ואף ראש הממשלה בנימין נתניהו התייחס אליו. "על בתי המשפט למצות את מלא חומרת הדין עם כל מי שאחראי למעשה הנורא הזה", אמר ראש הממשלה והוסיף כי המקרה "מטלטל את לב כולנו. אני מבקש לחזק את המשפחה". השר לביטחון הפנים גלעד ארדן אף מיהר לקרוא לשב"כ לחקור את המקרה. "לא משנה מה יגיד האנס המתועב לגבי הרקע ולגבי הנסיבות - אירוע כזה חייב גם להיחקר כאירוע לאומני", אמר. ארדן טען כי "היה פועל כך גם אם היה מדובר, חלילה, בילדה פלסטינית". אך הסערה גם חשפה שורת כשלים בתיק שהובילה לביצוע פעולות חקירה נוספות ולבסוף לביטול כתב האישום בשל היעדר ראיות מספיקות. מאז ביטול כתב האישום, מבהירה המשטרה כי הפעולות נמשכות תחת ליווי צמוד של מפקד מחוז ש"י. לפני כחודשיים ביצעה המשטרה כמה מעצרים אך החשודים שוחררו, וכעת עוכבו בשנית לחקירה. בהודעה שפרסם הפרקליט הצבאי הראשי על ביטול כתב האישום ושחרורו של קטוסה בסוף יוני הוא ציין כי "כלל המשתתפים סברו כי קיימות ראיות לכך שהקטינה נפגעה מינית וכן שקיימת תשתית ראיות מסוימת המצביעה על מעורבות של קטוסה בפגיעה בה".(עדכון ראשון: 07:36)