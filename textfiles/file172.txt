אחרי חודשים שבהם שוטרת התחזתה לילדה בת 13 ברשת, פשטה המשטרה על בתי 25 חשודים בני 20-70 מרחבי הארץ ועצרה אותם. לפי החשד, הם הציעו לה הצעות מיניות, אף שהיא הדגישה בפניהם את גילה הצעיר, כשהיא פועלת מחדר שעוצב במיוחד כדי להתאים לדמות הילדה שנבנתה עבורה אסירים לבנונים ברחו מהכלא ונהרגו בתאונת דרכים 25 בני אדם נעצרו היום (שני) ברחבי הארץ בחשד לעבירות פדופיליה ברשת, זאת בתום חקירה סמויה של חודשים שבמהלכם הופעלה שוטרת שנבנתה לה זהות של בת 13 ופעלה כסוכנת סמויה. השוטרת, בת 25, התחזתה בחודשים האחרונים לילדה מחיפה במסגרת החקירה שנוהלה על ידי היחידה המרכזית של משטרת ישראל, ואף נבנה לה חדר כך שייראה כחדר של ילדה. במהלך פעילותה הסמויה ברשת, השוטרת קיבלה פניות מעשרות גברים שעל פי החשד שיתפו אותה במסרים ובתכנים בעלי אופי מיני, לרבות תמונות, סרטונים והתכתבות באמצעות תוכנות שונות בליווי מצלמות רשת, לצד דרישתם ממנה שתבצע מהלכים מיניים בעצמה, וזאת כשהיא מדגישה בפניהם שהיא "רק בת 13". השוטרת הדגישה בפני החשודים כי לאור גילה, היא ללא ידע או ניסיון מיני, והפצירה כי היא מתביישת ונבוכה, אך החשודים המשיכו ליצור איתה קשר במטרה לשכנע אותה לבצע פעולות בעלות אופי מיני מול המצלמה ובכלל. אותה שוטרת פעלה כסוכנת סמויה בליווי מקצועי והדרכה של חוליית הסוכנים במחוז ויחידת הסייבר בימ"ר (היחידה המרכזית) חוף. על פי המשטרה, "הפעילות בוצעה באופן סמוי ממקום שעוצב במיוחד עבור הסוכנת, כחדר 'ורוד וילדותי', כך שפעילותה המשטרתית לא תיחשף, לא תעורר חשד ותאפשר את איסוף ותיעוד הראיות באופן מקצועי".הבוקר, בתום איסוף הראיות הנדרשות, החקירה עברה לשלב הגלוי כשהיחידה המרכזית של מחוז החוף פשטה על בתיהם של החשודים, ביצעה בהם חיפושים ועצרה אותם. בין העצורים: בני 20-70, תושבי המרכז והצפון, בעלי מקצועות שונים. אחד מהם הוא בוגר יחידה מובחרת בצה"ל. המשטרה אינה מפרסמת בשלב זה את שמות הפלטפורמות האינטרנטיות שבהן בוצעו לכאורה העבירות, ואינה מפרסמת את כינויי הגברים ברשת. היום הם יובאו לדיון בבית משפט השלום בחיפה בבקשה להאריך את מעצרם. רפ"ק זיו מלמוד, סגן ראש מפלג תישאל ימ"ר חוף אמר כי העצורים מכל רחבי הארץ, חלקם אנשים שנחקרו בעבר בתחום הזה. "אין ייתרון לימ"ר זה או אחר או ליחידה ארצית ייעודית בפעילות כזו", הסביר. "מדובר בתחילת השלב הגלוי של החקירה. החקירה מלווה כבר על ידי פרקליטות מחוז חיפה והיא תסתיים בימים הקרובים".