פסק הדין ניתן לאחר שהפרקליטות ערערה על החלטת בית המשפט לנוער, שהטיל פיצויים ועבודות שירות על שני הנערים - שהיו בני 13 בזמן האירוע - אך בחר שלא להרשיע אותם. "המלחמה בתופעת הסרטונים המבזים צריכה להיות מלחמת חורמה, על בתי המשפט לומר את דברם בקול ברור", נכתב בית המשפט המחוזי בתל אביב הרשיע אתמול (שני) שני קטינים בגין הטרדה מינית, לאחר שהפיצו סרטון מיני של קטינה בת 13, שלמדה איתם באותה השכבה. השניים היו אף הם בני 13 בזמן ביצוע העבירה בשנת 2015. על פי כתב האישום, שני הנערים תיעדו שיחת וידאו באפליקציית "פייס טיים" שקיימו בטלפון הנייד מביתו של אחד מהם, במסגרתה שיחקו עם המתלוננת "אמת או חובה". כך, היא תועדה בעירום כשהיא מבצעת פעולות בעלות אופי מיני לבקשתם. התיעוד נעשה על ידי צילום מסך הטלפון הנייד באמצעות טלפון נייד נוסף, ולאחר מכן הם שלחו את הסרטון לחבריהם. פסק הדין ניתן בעקבות ערעור של הפרקליטות, לאחר שבית המשפט לנוער נמנע מהרשעתם של השניים, והטיל עליהם 120 שעות שירות לתועלת הציבור, התחייבות כספית להימנע מביצוע העבירה ופיצויים בסך 5,000 שקלים למתלוננת. נוסף להרשעה, הותיר בית המשפט המחוזי את העונשים כפי שהם."מול הפיתוי לרכוש מעמד חברתי באמצעות צילום ושליחת הסרט - נדרשת הרתעה ממשית, כדי שבני נוער - ואף ילדים - יחששו מהתוצאה העונשית ומההשלכה שתהיה לכך במישור המשפטי לגביהם", הסבירו השופטים בפסק הדין את החלטתם להרשיע את הנערים.עוד נכתב כי "דעתנו היא כי המלחמה בתופעת הסרטונים המבזים צריכה להיות מלחמת חורמה, וכי על בתי המשפט לומר את דברם בקול ברור ונחרץ. למרבה הצער, גילם של העבריינים הולך ויורד. המקרה הנוכחי הוא דוגמה לכך. אם זהו ה'ציבור' המבצע את העבירה הרי שאליו וכלפיו צריכות להיות מופנות אמירות בתי המשפט".לקריאה נוספת: