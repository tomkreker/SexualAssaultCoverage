6-17 שנות מאסר נגזרו על ארבעה אזרחים זרים בגין אונס אישה לפני ארבע שנים. מכתב האישום עלה כי הם ניצלו את שכרותה וגררו אותה בכוח לחדר, שם אנסו אותה. סנגור אחד הנאשמים מסר אחרי גזר הדין: "נגיש ערעור הן על ההרשעה והן על העונש" אסירים לבנונים ברחו מהכלא ונהרגו בתאונת דרכים בית המשפט המחוזי מרכז גזר היום (שני) 6-17 שנות מאסר על ארבעה אריתראים שהורשעו בחטיפה ואונס קבוצתי של אישה בראשון לציון. משתתף נוסף באירוע נידון בשנה שעברה ל-14 שנות מאסר.על פי כתב האישום, ביוני 2015, פגשו החמישה אישה, אז כבת 31, בראשון לציון וישבו איתה מחוץ למסעדה כשהיא שיכורה. לאחר זמן מה, הם ניצלו זאת וגררו אותה בכוח, בניגוד לרצונה, לחדר מעל המסעדה, השכיבו אותה על מיטה ויצאו מהחדר. שניים מהם נכנסו כל אחד "בתורו" ואנסו אותה, תוך שהיא צועקת וזועקת לעזרה. בזמן זה, עמד אחד מהחבורה מחוץ לדלת כשהוא יודע שחבריו אונסים אותה ואף גירש מהמקום ידיד של האישה שהגיע לחפשה. "מעשיהם של הנאשמים לוו באכזריות רבה, בחוסר אנושיות כלפי המתלוננת תוך ניצול מצבה כשתויה וחוסר יכולת ממשית להתנגד", כתבו השופטים רות לורך, צבי דותן ודבורה עטר. "מעשה החטיפה בוצע בכוח, חרף ניסיונה הנואש של של המתלוננת ביכולתה המוגבלת להתנגד". בית המשפט הבחין בין חלקם השונים של ארבעת הנאשמים, וגזר את עונשיהם בהתאם למידת הדומיננטיות שלהם באירוע. אמנאל טקיה נידון ל-17 שנות מאסר, טקאלי גברו נידון ל-15 שנות מאסר , אטקלה אבטרמרים נידון ל-14 שנות מאסר, ואילו אפרים קידנה נידון לשש שנות מאסר. הסיבה היא שבניגוד ליתר הנאשמים, הוא לקח אחריות על מעשיו וחש חרטה. במהלך האונס הוא אף מנע מהקורבן לקפוץ מהחלון והציל את חייה. הנאשם החמישי, קידנה טדסה, נשפט בנפרד נשום שהעיד נגד חבריו. תחילה נגזרו עליו 11 שנות מאסר, אולם בדצמבר האחרון החמיר בית המשפט העליון את עונשו ל-14 שנים.בית המשפט אף הטיל על כל אחד מהנאשמים לפצות את המתלוננת ב-40 עד 80 אלף שקלים. אלא שהמתלוננת נעדרת זה תקופה ארוכה, ובשל כך קבע בית המשפט כי אם היא לא תימצא עד לתחילת אוקטובר - יבוטל הפיצוי. סנגורו של אחד הנאשמים, עו"ד יעקב שקלאר, מסר בתגובה לגזר הדין: "מרשי כופר בביצוע העבירה וטוען לחפותו המוחלטת. נגיש ערעור הן על ההרשעה והן על העונש. מרשי היה בן 18 בעת ביצוע העבירה ולא היה שותף לה. איתרע מזלו וחדרו היה בחדר הראשון במסדרון, שאליו הובילו שאר הנאשמים את המתלוננת. בקרוב יוגש ערעור לבית המשפט העליון".עו"ד אבי כהן, שמייצג את הנאשמים טקיה ואבטרמרים, אמר בתגובה: "שני הנאשמים שאני מייצג מתעקשים על כך שלא קיימו יחסי מין עם המתלוננת. טענתו של אחד מהם התקבלה, אך בכל זאת, הוא הורשע כשותף לעבירה. בכוונתנו לערער על פסק כדין לבית המשפט העליון". עו"ד שרה טל מפרקליטות מחוז מרכז (פלילי) מסרה כי "בית המשפט הביא לידי ביטוי את הכיעור והסלידה ממעשי הנאשמים - חטיפה בכוח כאשר המתלוננת מתנגדת בשארית כוחותיה ואונס קבוצתי. עוד הוסיפה כי "בית המשפט לקח בחשבון את מעשי הזוועות שעברו על המתלוננת באותו ליל סיוטים במשך שעה וארבעים דקות, כאשר הנאשמים נכנסו לחדר בזה אחר זה. בית המשפט קבע כי מעשיהם של הנאשמים לוו באכזריות רבה ובחוסר אנושיות וכי יש להרתיע מפני מעשים כאלו".עו"ד איתי בן נון שייצג מטעם הסניגוריה הציבורית את אפרים קינדה אמר כי "הצעיר הביע צער עמוק על חלקו באירוע. בית המשפט קיהל את טענותינו כי חלקו בפרשה הוא קטן יחסית וכי הוא לא חטף ולא אנס את המתלוננת וכן שהציל את הצעירה שניסתה להתאבד בקפיצה ולאור זאת בית המשפט הקל בעונשו".(עדכון ראשון: 15:03)