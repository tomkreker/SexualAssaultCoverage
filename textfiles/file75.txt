מכתב האישום שהוגש נגד שמעון הדרי עולה כי ביצע את המעשים בשתי הזדמנויות שונות. באחד המקרים הושיב אותה על ברכיו ונגע בה באזורים אינטימיים. משביקשה לרדת, אמר לה כי הוא אוהב אותה. סנגורו של הנאשם: "הוא מכחיש מכל וכל את המיוחס לו" הפרקליטות הגישה כתב אישום נגד תושב ירושלים בן 60, בגין ביצוע מעשים מגונים בילדה בת 10. על פי כתב האישום שהוגש בשבוע שעבר, הנאשם, שמעון הדרי, תקף את הילדה פעמיים בשתי הזדמנויות שונות. המקרה הראשון שנדון בכתב האישום התרחש בסוף אוגוסט אשתקד. במהלך המקרה שהתה הקורבן יחד עם אביה ואחיה בבית הכנסת. כשפנתה לכוננית ספרים במקום, הרים אותה הנאשם, אמר לה "את יודעת כמה אני אוהב אותך" ונישק אותה על פיה. רק לאחר שהזיזה את ראשה וביקשה לרדת, הדרי הוריד אותה, והיא הלכה במהירות לאביה. לאחר מכן, לפי גורם בפרקליטות היא סיפרה על המעשה לאביה והזכירה מעשה נוסף.עוד בוואלה! NEWS: מקרה אחר לפי כתב האישום אירע כמה חודשים קודם לכן. הילדה שיחקה עם אחיה מחוץ לבית כנסת בשכונה. הנאשם קרא לה והלך עמה לבית כנסת אחר. שם הוא הרים אותה והושיב אותה על ברכיו כשהוא מספר לה סיפורים על משפחתו. בשלב מסוים, לפי כתב האישום, החל הדרי לגעת באיבר מינה בעוד היא מנסה לרדת מרגליו. רק לאחר כמה זמן, אמר לה "את יודעת כמה אני אוהב אותך" והוריד אותה.עורך דין שמעון אמיר המייצג את הנאשם מסר: "מרשי מכחיש מכל וכל את המיוחס לו בכתב האישום וכידוע עומדת לו חזקת החפות במלואה. זה עתה הוגש כתב האישום ולאחר לימוד ועיון, אנו נגיב בבית המשפט".