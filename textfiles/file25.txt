ד"ר עידן ברק הואשם בשורה של סעיפים, זאת לאחר שנעצר בחשד שאילץ נער בן 14 לבצע בעצמו מעשים מגונים בשיחת וידאו, תוך כדי שהוא מצלם ומנחה אותו כיצד לבצעם. החוקרים אף חושדים כי תקף ילדים נוספים, זאת על בסיס התכתבויות שמצאו במהלך החקירה מחלקת הסייבר בפרקליטות המדינה הגישה הבוקר (חמישי) כתב אישום נגד ד"ר עידן ברק, רופא משפחה שנחשד בביצוע מעשים מגונים בילדים ובני נוער. ברק, בן 38 מגני תקווה, נעצר לפני כשבועיים בעקבות חשד למעשה סדום, סחיטה באיומים וייצור חומרי תועבה לקטין. עם זאת, במשטרה הדגישו כי לא נמצא קשר בין עבודתו כרופא ילדים לבין הקורבנות שהותקפו.כתב האישום שהוגש לבית משפט השלום בפתח תקווה מייחס לברק שורה ארוכה של עבירות מין שביצע באמצעות האינטרנט בקטינים, בהן מעשה סדום, גרימת מעשה סדום בקטינים, גרימת מעשה מגונה בקטינים בנסיבות אינוס, שימוש בגופו של קטין לעשיית פרסום תועבה, פרסום תועבה ובו דמותו של קטין, הטרדה מינית, החזקת חומרי תועבה ובהם דמויות של קטינים ועבירות נוספות. הנאשם ביצע את העבירות כלפי שבעה ילדים ונערים בני 15-11.לקריאה נוספת: על-פי כתב האישום, שהוגש על ידי עו"ד שיר בן-עמי רויטמן, במשך כמה שנים יצר הנאשם קשר עם הנערים באמצעות יישומים ואתרי היכרויות שונים. במסגרת זו, ברק הפנה אליהם לכאורה התייחסויות והצעות חוזרות בעלות אופי מיני, ביצע עמם שיחות וידאו מיניות במסגרתן שכנע אותםם לבצע בעצמם מעשים מגונים ומעשי סדום, ויזם עימם מפגשים מיניים. עוד עולה מכתב האישום כי את שיחות הווידאו שביצע עם הקטינים, ברק הקליט ושמר במחשבו, ללא ידיעתם או הסכמתם. כמו כן, שלח הנאשם תמונות מיניות של עצמו לקטינים שעימם יצר קשר. מעשיו של הנאשם גלשו אף מעבר למרחב האינטרנטי, כאשר הנאשם נפגש עם אחד הקטינים, וביצע בו מעשה סדום. באישום נוסף שיוחס לד"ר ברק נוגע לעברה של החזקת חומרי תועבה פדופיליים, לאחר שאותרו במחשביו מאות קבצי תמונות וסרטים שהכילו תכנים פדופיליים רבים. החקירה החלה בעקבות דיווח של הנער למוקד 105, המוקד הלאומי להגנה על ילדים ונוער ברשת, והיא מתנהלת בשיתוף פעולה עם משרד הרווחה ומלווה על ידי מחלקת הסייבר בפרקליטות המדינה. בתלונתו סיפר הנער בן ה-14 כי הוא נסחט על ידי אדם. הרופא הקליט את השיחות עמו ושמר את הצ'אטים וכשהילד ביקש להפסיק את הקשר, איים לפרסם את השיחות וההתכתבויות. "יש לי את זה מצולם, ובלחיצת כפתור אני מפיץ את התמונות שלך לכל העולם".בבקשת המעצר כתבה עו"ד בן-עמי רויטמן כי "..המשיב, רופא משפחה במקצועו, ביצע לכאורה את המעשים המיוחסים לו על פני תקופה ארוכה של כ-5 שנים, תוך ניצול גילם הצעיר של הקטינים שעניינם מפורט בכתב האישום, תמימותם וסקרנותם, והכל במטרה לספק את צרכיו המיניים. העובדה כי העבירות בהן מואשם המשיב בוצעו על ידו במשך תקופה כה ארוכה מעידה על תעוזתו הרבה ומוסיפה נדבך משמעותי למסקנה בדבר מסוכנותו".עוד הוסיפה כי "...העובדה כי מעשיו של המשיב גלשו מעבר למרחב האינטרנטי, כאשר המשיב ביצע מעשה סדום פיזי בקטין, שעניינו מפורט באישום השני, כמו גם פער הגילים הגדול בין המשיב לקורבנותיו, מעידים על המסוכנות המינית הגבוהה הנשקפת ממנו, על נכונותו לנצל עמדת כוח, ועל הדחפים המיניים השולטים בו, כשברור שהוא נעדר כל יכולת להימנע ממימושם".