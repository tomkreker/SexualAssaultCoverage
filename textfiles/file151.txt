בית המשפט המחוזי בת"א קיבל את ערעור הפרקליטות על זיכויו של הניצב לשעבר במשטרה משורת עבירות, בהן הטרדה מינית של שוטרות. זאת, בנוסף להרשעתו במעשה מגונה בשוטרת בשנה שעברה. השופטת קבעה כי עולה "תמונה קשה של התנהלות שיטתית וסדרתית" בית המשפט המחוזי בתל אביב הרשיע היום (שני) את את ניצב לשעבר ניסו שחם בעבירה של מרמה והפרת אמונים. בכך, קיבל את  והפך את החלטת בית משפט השלום מאפריל שעבר. שחם, כך נקבע, קיים מערכות יחסים עם שורת שוטרות זוטרות ולאחר מכן קיבל החלטות שונות בעניינן. בנוסף הורשע שחם בעבירה של הטרדה מינית, וכן נותרה בעינה ."בארגון כזה, ניצול המעמד והדרגה לצורך ניצול מאוויים מיניים הוא בעל חומרה ייחודית", כתבה השופטת דיסקין, והוסיפה: "הפער העצום בין שחם לשמונה השוטרות מבחינת הגיל, המעמד, הסמכות והמרות, הוא קרקע פוריה להצמחת עשבים שוטים של ניצול מרות. העבירה של הפרת אמונים נועדה למנוע בדיוק מקרים מסוג זה".עוד כתבה דיסקין כי מהמשפט עלתה "תמונה קשה של התנהלות שיטתית וסדרתית" מצדו של שחם. עוד צויין כי "כי כל שמונה השוטרות היו בדרגות נמוכות ובתפקידים זוטרים, וחלקן אף שוטרות בשירות חובה. בהקשר זה נדמה שגם אם אין יחסי כפיפות ישירים, יש בנסיבות אלה כדי לצמצם את יכולת ההתנגדות של השוטרות". בשנה שעברה , אך זוכה משורה של אישומים בהטרדה מינית של שוטרות ובכמה עבירות של מרמה והפרת אמונים, משום שקיבל החלטות בנוגע לשמונה שוטרות זוטרות שאיתן קיים מערכות יחסים. הפרקליטות ערערה על זיכויו של שחם ממרבית כתב האישום, בעוד הוא ערער על ההרשעה היחידה. היום הפך הזיכוי המהדהד להרשעה. בחודש דצמבר של השנה שעברה נגזרו עליו 240 שעות עבודות לתועלת הציבור ושישה חודשי מאסר על תנאי. כעת התיק הוחזר לבית משפט השלום לצורך קביעת העונש החדש.עו"ד בועז בן צור, סנגורו של שחם, אמר לאחר ההרשעה כי נשקלת האפשרות לערער לבית המשפט העליון. "נדמה שפסק הדין מתעלם באופן ברור מהליך שלם שהתנהל בבית משפט השלום, הליך שבו העידו שוטרות בצורה ברורה על מצב הדברים כפי שהיה בפועל", אמר עו"ד צור. "פסק הדין מתעלם מקביעות משפטיות שנבעו מהעדויות. פסק הדין לצערנו נוקט בגישה שנדמית על פניה מנותקת מהראיות, ושנית - זו גישה מאוד פטרנליסטית, לא מקובלת בתפיסות משפט מקובלות. אני חושב שנפלו גם שגיאות עובדתיות קשות, ולכן נראה לנו שהערכאה שצריכה להידרש לעניין היא בית המשפט העליון".עורכי דינו של שחם, בעז בן צור ודקלה סירקיס, אמרו כי כי בכוונתם לערער לבית המשפט העליון. לדבריהם, "ליבת כתב האישום במקרה זה עסקה בעבירה של הפרת אמונים, ולא כללה טענות של ניצול יחסי מרות. גם עמדת התביעה, התואמת את הראיות, הייתה כי מערכות היחסים שקיים מר שחם היו מוסכמות. נזכיר, כי הליך זה נפתח ללא שקדמה לו ולו תלונה אחת. השוטרות העידו במח"ש על יחסים מוסכמים, ושללו טענות בדבר ניצול". "למעשה", הוסיפו עורכי דינו של שחם. "בעקבות חקירתן אף הגישו מספר שוטרות תביעה נזיקית נגד מח"ש. משום מה, קולן הברור לא נשמע בבית המשפט המחוזי. היום, בעקבות הכרעת הדין, אף יצרו השוטרות קשר עם מר שחם והביעו צער על התוצאה המשפטית שאליה הגיע בית המשפט. ואכן, הרשעתו של שחם היא שגיאה משפטית. יש להניח כי כאשר השאלה התקדימית שהוצגה בתיק זה תונח בפני בית המשפט העליון, התוצאה תשתנה - והזיכוי, שאליו הגיעה הערכאה הראשונה, יושב על כנו".