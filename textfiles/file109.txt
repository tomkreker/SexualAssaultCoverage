בית משפט האריך בשמונה ימים את מעצרו של צעיר חרדי תושב עמנואל, שעל פי החשד פנה אל עשרות בנות מתחת לגיל 18 ברשתות החברתיות. לאחר ביסוס הקשר נהג לשדלן לשלוח לו תמונות וסרטונים ואף ניסה להיפגש עמן. החקירה נמשכת אסירים לבנונים ברחו מהכלא ונהרגו בתאונת דרכים בית משפט בראשון לציון האריך היום (שלישי) בשמונה ימים את מעצרו של תושב עמנואל בן 26  בחשד לעבירות פדופיליה ומעשים מגונים בילדות מתחת לגיל 18. על פי החשד, הצעיר החרדי יצר קשר עם יותר מ-60 ילדות ונערות ברשת. בחודשים האחרונים התנהלה נגד החשוד חקירה סמויה, שנפתחה בעקבות תלונות על אדם שניסה לאתר וליצור קשר עם ילדות ונערות ברשתות החברתיות. על פי החשד, הצעיר פנה אל הבנות תחת זהויות, דמויות וכינויים בדויים ומגוונים. לאחר ביסוס הקשר, נהג החשוד לשדל את הנערות לשלוח לו תמונות וסרטונים, ובכמה מהמקרים אף ניסה להיפגש עמן ולבצע בהן מעשים מגונים. כמו כן נבדק חשד כי סחט באיומים את הבנות כדי שישלחו לו חומרים נוספים. במהלך מעצרו של החשוד בביתו נערך חיפוש ונתפסו חומרי מחשב. חקירת המקרה מתנהלת ביחידה 105 בלהב 433 ובליווי מחלקת סייבר בפרקליטות המדינה. ממשטרת ישראל נמסר בתגובה כי היא "תמשיך לנהל מאבק נחוש כנגד אלה המנסים לפגוע בקטינים באמצעות רשת האינטרנט ותשים את ידה על העבריינים". במשטרה קראו לציבור ההורים לגלות עירנות ומעורבות בפעילות ילדים באינטרנט, וליצור קשר עם מוקד 105 אם עולה חשד לניסיונות פגיעה ברשת.