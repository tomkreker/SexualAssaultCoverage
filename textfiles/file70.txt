למרות הזמן שחלף מאז המקרה, חוקרי המשטרה ינסו להפיק דגימות DNA מהבגדים שלבשה הילדה. במהלך היום העידה בת השבע פעם נוספת לאחר שנאספו הממצאים מביתה. המשטרה: "חשוב להגיע לפרטי הלבוש ולפרטים אחרים הקשורים לאירוע" אסירים לבנונים ברחו מהכלא ונהרגו בתאונת דרכים הילדה בת ה-7 העומדת במרכזו של תיק האונס בבנימין, העידה הערב (שני) במשטרה פעם נוספת לאחר שנאספו ממצאים מביתה, ובהם הבגדים שאותם לבשה לפי החשד בעת המקרה. לפיכך, נראה כי יידרש זמן נוסף לבחינת הממצאים בו הואשם מחמוד קטוסה בביצוע האונס. גם אימה של הילדה זומנה לחקירה למסור עדות. למרות הזמן שחלף מאז האונס, כחודשיים וחצי, במשטרה ינסו להפיק מהבגדים DNA. "יכול בהחלט להיות מצב שבו נמצא על בגד שערה או סיב של בגד אחר של התוקף ויש בהם כדי להפיק את הממצא הפורנזי", אומר גורם במשטרה. "הילדה תיארה בחקירות הקודמות את פרטי הלבוש שלה בעת האירוע ובהחלט חשוב להגיע לפרטי הלבוש ולפריטים אחרים הקשורים לאירוע". לקריאה נוספת: מעבדות ה-DNA של משטרת ישראל נחשבות למתקדמות בעולם ורמת הטכנולוגיה היא כזו שמספיקה דגימה של ראש סיכה כדי להפיק DNA ולקשור אותו לחשוד, בעוד שבעבר נדרשה כמות גדולה של דם או שיערות. החקירה כרגע מתמקדת גם במאמצים להגיע לשני חשודים הנוספים שהיו בזירה לפי תיאור הילדה. זה גם המנדט שבגינו נפתחה החקירה מחדש אף על פי שהוגש כתב האישום לבית המשפט הצבאי.עורך הדין של המשפחה יהודה פריד, סירב לאשר או להכחיש כי בגדיה של הילדה נלקחו רק עכשיו לראשונה בידי המשטרה. "היה נראה בבוקר כי מתכוונים בפגישה עם הפרקליטות הצבאית להודיע לנו על ביטול כתב האישום, אך נראה כי מכיוון שפיענוח הממצאים החדשים ידרוש זמן רב", אמר פריד. "גם המעצר של קטוסה יימשך".מוקדם יותר, סנגורו של קטוסה, אמר כי הפרקליטות הצבאית הודיעה לו שאין בכוונתה לחזור בה מכתב האישום נגדו. עו"ד מונדר אבו אחמד אמר לוואלה! NEWS כי נאמר לו שהתביעה צפויה להמשיך עם התיק ותיתן לבית המשפט להכריע. "הם כבר עלו על העץ ולא יכולים לרדת", אומר אבו אחמד. דיון בעניינו של קטוסה צפוי להיערך מחר בבוקר בבית המשפט הצבאי בעופר - והפרקליטות אמורה להודיע בדיון על החלטתה בנוגע להמשך ניהול התיק. כמו כן, יחליט השופט בנוגע להמשך המעצר. זאת, לאחר שעלו סימני שאלה בנוגע לכתב האישום.באופן חריג, אחרי הגשת כתב האישום בשבוע שעבר הוחלט על השלמות חקירה בנימוק של מידע חדש בתיק שהגיע מגורמי רווחה. גורמים המעורים בחקירה אמרו כי אם המידע החדש לא יבוסס, כתב האישום יבוטל. בין היתר, נאספו בימים האחרונים ממצאים מבית הילדה וכן נחקרו מחדש עדים, ובהם מנהלת בית הספר שבו הילדה לומדת, האישה שבביתה לכאורה בוצע האונס ואחד המעסיקים של הנאשם. הפעם ביצעו את החקירה חוקרי היחידה המרכזית במחוז ש"י ולא חוקרי התחנה המקומית בהתנחלות. קטוסה עצמו לא נחקר עד כה פעם נוספת. בימים האחרונים עברו בתביעה הצבאית על התיק והחומרים במשך שעות ארוכות על מנת לקבל החלטה. הפרשה נחשפה לציבור עם הגשת כתב האישום החמור נגד קטוסה, העובד כשרת בבית הספר בו לומדת הילדה. לפי כתב האישום, בין החודשים פברואר לאפריל, או במועד הסמוך להם, לקח בכוח קטוסה את הילדה מבית הספר לדירה בשכונה סמוכה. עוד נטען כי בדירה היו מכרים שלו, שהחזיקו את הילדה בעוד הנאשם אונס אותה. כתב האישום עורר תגובות זועמות נגד הנאשם וטענות למניע לאומני. בין היתר, קרא יו"ר ישראל ביתנו אביגדור ליברמן לעונש מוות והשר לביטחון פנים גלעד ארדן אמר כי על השב"כ להתערב בחקירה, וזאת על שבמערכת אכיפת החוק הבהירו כי אין חשד למניע לאומני, אלא שמדובר במעשה פלילי. לצד זאת, חשף כתב האישום גם כשלים ורשלנות רבה בחקירה. הילדה ובני משפחתה התלוננו בתחנת המשטרה על המעשה באמצע חודש אפריל. אך עוד קודם לכן המקרה דווח לבית הספר, והילדה אף עברה בדיקה אצל רופאה במרפאה מקומית. עם זאת, אף אחד מהגורמים לא דיווח על כך למשטרה או למשרד החינוך. בני המשפחה הלכו בעצמם לבחון את מצלמות האבטחה של בית הספר כדי לנסות ולאתר את המקרה. בתלונה במשטרה שהגישו אמרו ההורים כי מדובר בעובד ניקיון ומתקן בבית הספר. עורכי דינם יהודה פריד וטל גבאי אומרים כי היה ברור שמדובר בשרת, אך גורמים במשטרה אמרו מנגד כי לא היה ברור באיזה עובד מדובר. רק כשבועיים לאחר מכן, כאשר הילדה הצביעה עליו בבית הספר, קטוסה נעצר והכחיש את המעשים. חוקרת הילדים כתבה בחוות הדעת כי לא ניתן לקבוע מהימנות בנוגע לזיהוי קטוסה, משום שייתכן שהילדה הושפעה מפעולות של בני משפחה.כתב האישום התבסס על עדות הילדה ועל כך שבבדיקת פוליגרף אחת מבין שתיים יצא קטוסה דובר שקר. עם זאת, לא היו עדים שראו אותו הולך איתה ברחוב מבית הספר למקום האונס וכן בשל הזמן שחלף לא ניתן היה למצוא ראיות פורנזיות. כמו כן, הילדה לא עברה בדיקה של מומחים כנדרש במקרי אונס.חריגות נוספות במקרה כוללות את דברי הילדה כי הותקפה במקרים נוספים על ידי אותו אדם קודם לכן. עם זאת, מקרים אלה לא נכללו בכתב האישום, ככל הנראה משום שבמשטרה לא הצליחו לבסס אותם - אך גם המקרה שנכנס לכתב האישום התברר ככל שחלף הזמן כלא מבוסס. המעורבים הנוספים לא זוהו, ומועד ומיקום המעשה שונו לאחר שכבר הוגשה הצהרת תובע, וזאת משום שלקטוסה היה אליבי. במשטרה סברו כי האירוע התרחש ב-5 באפריל בביתו, אך לאחר מכן התברר כי באותו היום עבד קטוסה בבית של אחת מתושבות העיר והיא אמרה כי היא או בעלה היו איתו בכל הזמן שעבד שם. לפיכך, בכתב האישום לא צוין תאריך מדויק וגם לא את כתובת הדירה אלא את שם השכונה. במערכת אכיפת החוק העריכו כי המעשה נעשה באותה דירה שבה עבד אך במועד אחר.