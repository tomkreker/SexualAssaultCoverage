גבר בן 33 נעצר באילת בחשד למעורבות בסדרת תקיפות, שבהן על פי החשד מעורבים עוד שני חשודים לפחות. המקרים, שאירעו במרכז תל אביב, כוללים בין היתר מעשה מגונה בצעירה ודחיפת אישה מבוגרת. במשטרה פתחו בחקירה לאיתור המעורבים וקראו לציבור "לדווח על כל אירוע חריג" גבר בן 33 נעצר היום (שני) באילת בחשד למעורבות בסדרת תקיפות של עוברי אורח במרכז תל אביב. על פי החשד, שני חשודים נוספים מעורבים בתקיפות, אך ייתכן שהם חברים בקבוצה גדולה יותר. באחד המקרים בוצע מעשה מגונה בצעירה, במקרה נוסף דחפו האלמונים אישה מבוגרת ובמקרה שלישי הכו אישה ללא סיבה. בתיעוד מאחת התקיפות נראה אחד מהחשודים מתנפל באלימות על עובר האורח, מפיל אותו על המדרכה ונמלט בריצה.בשבועות האחרונים התקבלו במשטרה ארבע תלונות על תקיפת עוברים ושבים באזור הרחוב בוגרשוב בתל אביב. לדברי המשטרה, "מיד עם קבלת התלונות פתחה המשטרה בחקירה מקיפה, בוצעו סריקות נרחבות גלויות וסמויות במטרה להתחקות אחר החשוד או החשודים". במהלך החקירה עוכבו כמה חשודים לתחנה, אך לא זוהו על ידי המותקפים כחשודים במעשים, זאת בטרם החשוד אותר היום לבסוף באילת. מחר בן ה-33 יובא בפני שופט לדיון בבקשת המשטרה להאריך את מעצרו. במשטרה מרכזים מאמצים לאיתור כלל המעורבים. "אנו ושבים וקוראים לציבור לדווח באופן מידי למוקד 100 של המשטרה על כל אדם חשוד או אירוע חריג", נמסר מהמשטרה.עוד בוואלה! NEWS: