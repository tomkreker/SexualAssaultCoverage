חיים דמקינר נאשם בשורה ארוכה של עבירות מין חמורות באמצעות האינטרנט, בהן אינוס, מעשה סדרום ומעשה מגונה בנערות מתחת לגיל 16 בהסכמה שהושגה במרמה. עוד עולה מכתב האישום כי החזיק ויצר פרסומי תועבה והתחזה כאחר. הקורבנות: ילדות ונערות בנות 10-17 כתב אישום הוגש היום (שני) נגד חיים דמקינר, תושב נהריה בן 55, בגין שורה ארוכה של עבירות מין באמצעות האינטרנט, בהן אינוס, מעשה סדום ומעשה מגונה בנערות מתחת לגיל 16 בהסכמה שהושגה במרמה. כמו כן, דמקינר נאשם בהחזקה ויצירה של פרסומי תועבה, התחזות כאחר, פגיעה בפרטיות הטרדות מיניות ועבירות נוספות. הנאשם ביצע את העבירות ב-30 ילדות ונערות בנות 10-17, וכן בארבע צעירות.מכתב האישום עולה כי במהלך ארבע השנים האחרונות פתח דמקינר מגוון חשבונות מזויפים באינסטגרם, תחת זהויות בדויות: דוגמן אמריקני, נער צעיר ולפעמים אף של נערות וילדות. הנאשם עשה שימוש בחשבונות אלה במטרה "לצוד" נערות, לפתות אותן להתכתב איתו ובהמשך להצטלם עבורו בעירום מלא או חלקי, ולבצע בעצמן מעשים מגונים, מעשי אינוס וסדום.עוד בוואלה! NEWS: כתב האישום מתאר את השיטתיות והנחישות שבה פעל הנאשם. כאשר נתקל דמקינר בסירוב מצד אחת הילדות עמן יצר קשר בזהות בדויה מסוימת, נהג לשוב ולפנות אליהן באמצעות זהות אחרת באינסטגרם. בכך, הצליח לעיתים לרמות את קורבנותיו ולגרום להן לבצע מעשים מיניים בעצמן.במטרה לרכוש את אמונן של הנפגעות, השתמש הנאשם בשפה התואמת את גילן, התעניין בהן, החמיא להן על הופעתן החיצונית, ושיתף אותן בפרטים כוזבים על הדמות שגילם. בחלק מהמקרים שלח דמקינר תמונות וסרטונים מיניים של נערות, שאותן השיג מקורבנותיו, במטרה להשיג את הסכמתן לשלוח לו תמונות אינטימיות. הוא עשה זאת תוך שהוא מתחזה בעצמו לאותה נערה שמופיעה כביכול בתיעוד.בנוסף לאישומים אלה, הנאשם מואשם גם בהחזקה של מאות תמונות וסרטונים פדופיליים במחשבו. דמקינר נעצר בתחילת החודש, לאחר שהחקירה נגדו החלה בעקבות כמה פניות למוקד 105 - המוקד הלאומי להגנה על ילדים ונוער ברשת - במסגרתה נחשפו אלפי תמונות וסרטונים בעלי תכנים פדופילים שנתפסו באמצעי אחסון דיגיטליים השייכים לו. עקב כך, הסתמן כי הוא פעל במשך שנים וביצע עבירות מיניות חמורות בבנות 10-17, באמצעות רשת האינטרנט ובמרחב הפיסי.במסגרת החקירה, איתרה המשטרה עשרות ילדות, נערות ונשים עמן יצר הנאשם קשר במהלך השנים, וקראה לנפגעים נוספים ליצור עמה קשר, זאת לאור היקף הפגיעה הגדול של דמקינר. המשטרה אף החליטה לפרסם את שמות הכינוי בהם עשה החשוד שימוש לצורך ביצוע התקיפות ברשת.