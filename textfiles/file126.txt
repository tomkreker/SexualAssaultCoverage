לוואלה! NEWS נודע כי החוקר הוותיק משרת בתחנת חדרה ועוסק בחקירת פשיעה חמורה. על פי החשד, הוא אנס שוטרת אחרת ומורחק מעבודתו זה כחודשיים. סנגורו טען: "הוא מכחיש מכל וכל את החשד ומשתף פעולה באופן מלא". משטרת ישראל: "חשדות חמורים" חוקר משטרתי ותיק, המשרת בצפון הארץ ועוסק בחקירת פשיעה חמורה, חשוד כי אנס שוטרת אחרת המשרתת איתו, אך אינה כפופה לו. לוואלה! NEWS נודע כי השוטר מורחק מעבודתו זה כחודשיים, וכי חקירת המקרה במח"ש נמצאת לקראת סיום.סנגורו, עו"ד שי לוי, מסר בתגובה: "מדובר בשוטר מנוסה ומוערך. השוטר מכחיש מכל וכל את החשד שהופנה כלפיו ומשתף פעולה באופן מלא עם המחלקה לחקירות שוטרים. אנו ממתינים לממצאי החקירה".ממשטרת ישראל נמסר בתגובה כי "מדובר בחשדות חמורים בוודאי כאשר מופנים כלפי איש משטרה ולפיכך הוצא השוטר לחופשה כפויה והורחק מכל פעילות משטרתית מיד עם קבלת התלונה. יחד עם זאת, הנושא עדיין נחקר במח"ש ולפיכך אנו ממתינים לתוצאות החקירה טרם בחינת המשך ההליכים אל מול השוטר".במח"ש הגיבו כי "המחלקה חקרה בעת האחרונה שוטר מתחנת חדרה בחשד לעבירות מין. מדובר באירוע מהחודשים האחרונים. בעקבות החקירה ננקטו נגדו הליכים משמעתיים והוא נמצא בחופשה כפויה".(עדכון ראשון: 17:08)