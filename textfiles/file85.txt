גורמים המעורים בפרשה טענו כי המידע שהגיע יקבע אם בפרקליטות ובמשטרה ימשיכו לנהל את כתב האישום נגד מחמוד קטוסה. לדבריהם, עדותו של גורם רווחה עשויה לבסס התנהלות סדרתית של הנאשם. חשוד נוסף המקורב אליו נעצר במהלך החקירה - אך שוחרר. במקביל, מעצרו של קטוסה הוארך כתב האישום נגד מחמוד קטוסה בן ה-46 שנאשם באונס הילדה בת השבע בבנימין יבוטל אם המידע החדש שהתקבל על החשוד לא יאומת - כך מסרו הערב (רביעי) גורמים המעורים בחקירה. לדברי הגורמים, המידע שהגיע ביממה האחרונה אמור לקבוע אם הפרקליטות הצבאית והמשטרה ימשיכו לנהל את כתב האישום נגד הנאשם. המידע, שהגיע מגורם רווחה, עשוי לבסס התנהלות סדרתית של החשוד וצפוי להעניק ראיית סיוע בתיק החקירה.כמו כן, לפי הגורמים, חשוד נוסף המקורב לקטוסה נעצר במהלך החקירה אך שוחרר. עם זאת היו מעורבים נוספים שלא נחקרו למרות הצורך.בתוך כך, בתום דיון ממושך בית המשפט הצבאי בעופר האריך את מעצרו של הנאשם בשבעה ימים. מדוברות המשטרה וצה"ל נמסר כי "בדיון הוצג בפני השופט המידע החדש הנוגע לנאשם, והצורך בהשלמת חקירה בעקבותיו. כמו כן, הוצג הצורך בעריכת פעולות נוספות למיצוי בירור החשד בעניין מעורבים נוספים בעבירה. החקירה מתנהלת כעת ביחידה המרכזית במחוז ש"י ומלווה על ידי אגף החקירות והמודיעין והפרקליטות הצבאית. לאחר השלמת פעולות החקירה, תגובש החלטה סופית בנוגע להמשך הטיפול בתיק וכתב האישום".לקריאה נוספת בנושא עוד הוסיפו הגורמים כי הם סבורים שהילדה עברה תקיפה מינית והנאשם הוא החשוד המרכזי. התלונה על האונס התקבלה ב-16 באפריל, ופתיחת החקירה לאחר כחודשיים גרמה לזיהומה וחוסר יכולת לאתר ממצאים פורנזיים. יחד עם זאת, בתיק החקירה ישנו מסמך וחוות דעת של רופאה שבדקה את הילדה ומצביעה על כך שעברה תקיפה מינית. לאורך החקירה נגבתה גרסתה של הילדה ארבע פעמים וחוקרת ילדים קבעה כי היא נמצאה אמינה. הילדה תיארה בפרטי פרטים שורה של דברים הקשורים למקרה ובכלל זה את הדירה שבה בוצעה העבירה. כמו כן, הילדה הצליחה לבצע זיהוי אותנטי של החשוד והוצגו לה שמונה תמונות בהן הצביעה על החשוד וזיהתה אותו.במהלך החקירה נחשד כי כמה דירות ביישוב בו מתגוררת הילדה נקשרו אל קטוסה, ובאחת מהן אותרו ממצאים שאותם תיארה הילדה וזוהו על ידה במסדר ממצאים. לדברי הגורמים, העובדה כי הילדה לא הובילה עצמאית את החוקרים לדירה וגם לא הנאשם, מקשים על החוקרים לעשות שימוש בממצאים כראיית סיוע. במהלך החקירה קטוסה הכחיש כל קשר לילדה והסתיר את העובדה כי יש לו קשר לדירות, אולם רק לאחר חקירה מאומצת התבררו הסתירות שלו באשר לעובדות אלה. בתוך כך, לוואלה! NEWS נודע כי כרגע קיימת מחלוקת בין גורמים בפרקליטות הצבאית לבין גורמים במשטרה. במשטרה סבורים כי חומר הראיות אינו מספיק וכי חסרה ראיית סיוע בתיק החקירה כדי לבסס את ההרשעה, אך בפרקליטות טוענים כי הראיות בתיק מספיקות ואין צורך בראיית סיוע. כעת, העובדה שביממה האחרונה הגיע מגורם רווחה מידע חדש אמורה לשמש ככף המאזניים אם להמשיך בהליך נגד הנאשם או לסגת מכתב האישום. בתום הדיון, אמר עו"ד של הנאשם, דרוויש נאשף, כי "דנו בבקשה עצמה של המעצר. נדחה הדיון לצורך מתן החלטה בראיות. אנחנו יוצאים מהאולם הרבה יותר מעודדים. הרגשה מצוינת. בעיקר מי שיצא עם הרגשה אחרת זה היה קודם כל הנאשם כי סוף סוף השמיע את הדברים שרצה ואת הדברים שהשמענו בשמו בכל הנוגע לתשתית הראייתית. עכשיו גם הקשבתי לנקודת המבט שלהם כי אין כלום בתיק... אין מידע חדש. האופן בו התנהלה החקירה בתיק הזה היא רשלנית ביותר".עורכי דינו של קטוסה, תושב דיר קדס, ביקשו היום בבית המשפט הצבאי בעופר לשחררו באופן מידי ממעצר בשל היעדר ראיות לטענתם. מנגד, התביעה הצבאית מבקשת להאריך את המעצר בעשרה ימים להשלמות חקירה. עור"ד נאשף , שיתף את השופט בתחושותיו, ואף תהה "מה השוטרים עשו בזמן שהנאשם היה במעצר?" וכי "הורסים לו את החיים".במשטרה ובצה"ל הודיעו אתמול כי היחידה המרכזית במחוז ש"י תערוך השלמות חקירה בפרשה "על מנת למצות את החשד" בנוגע למעורבים הנוספים בפרשה ובעקבות מידע חדש שהתקבל לאחר פרסום המקרה, שעשוי להצביע על מעורבותו של הנאשם באירוע נוסף. הפרקליטות הצבאית הגישה ביום ראשון את כתב האישום נגד קטוסה שנעצר בתחילת החודש שעבר. פרסום הפרשה עורר תגובות סוערות, אך לצד זה גם נחשפה שורת קשיים משפטיים בתיק. בין השאר, בכתב האישום מוזכרים מכרים של הנאשם שהחזיקו את הילדה בעת האונס וצחקו עליה. אולם אותם מעורבים נוספים לא זוהו.בנוסף, בכתב האישום לא מוזכר רכב, אלא נכתב שקטוסה משך את בת השבע בחוזקה כשסירבה לבוא אתו ואף הפיל אותה בדרך. אף שגורמים שהיו מעורבים בחקירתה של הילדה ציינו כי אמרה שייתכן ולקח אותה ברכב.גורם במשטרה מתח ביקורת חריפה על התנהלות הארגון וכינה את תיק החקירה: "גבינה שוויצרית, מלא בחורים". בעקבות זאת, הודיעו המשטרה והצבא כי "על מנת למצות את בירור החשד בעניין מעורבים נוספים בעבירה, ובנוסף לאור מידע חדש שהתקבל לאחר פרסום המקרה, הוחלט להטיל על היחידה המרכזית במחוז ש"י לערוך השלמות חקירה נוספות".(עדכון ראשון: 19:50)