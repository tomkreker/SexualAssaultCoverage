לוואלה! NEWS נודע כי משפחתה של הצעירה הבריטית, המוחזקת עדיין במעצר בניקוסיה, מתקשה לגייס את סכום הערבות הנדרש לצורך שחרורה. בעקבות זאת, הוריה פנו לתורמים לקרן מימון ההמונים שפתחו, בבקשה להמשיך להעביר כספים עד ליעד העומד על כעת על 50 אלף ליש"ט אסירים לבנונים ברחו מהכלא ונהרגו בתאונת דרכים הצעירה הבריטית מתקשה לגייס את סכום הערבות הנדרש לצורך שחרורה ומוחזקת עדיין במאסר בניקוסיה - כך נודע היום (רביעי) לוואלה! NEWS. על פי תנאי השחרור, היא אמורה הייתה לחתום על התחייבות של 15 אלף יורו, אבל גם להפקיד 5,000 יורו במזומן. הוריה מתקשים לסייע לה בכך, ומעריכים כי הוצאות הדיון אמש עלו להם בסביבות 9,000 ליש"ט, כולל שכר טרחת עורכי הדין והוצאות קשורות. גורם במשטרת קפריסין אישר את הדברים לוואלה! NEWS ואמר כי הצעירה "לא עמדה בתנאי השיחרור".משפחתה של הצעירה הבריטית נדרשת למצוא מימון לתקופת שהייתה ושהיית המשפחה באי, עד שיסתיים המשפט שיתחיל רק ב-2 אוקטובר, וצפוי להימשך חמישה ימים. בשלב זה, הצעירה אינה מורשית לצאת מגבולות קפריסין, היא הפקידה את דרכונה והוצא נגדה צו עיכוב יציאה מהאי. בנוסף לכך, היא אמורה להתייצב בתחנת משטרה בניקוסיה שלוש פעמים בשבוע. הורי הצעירה פנו לציבור התורמים לקרן מימון ההמונים שפתחו, בבקשה להמשיך ולהעביר כספים עד ליעד שהציבו, העומד על כעת על 50 אלף ליש"ט. התורם אריה פרייזר, ישראלי המתגורר בפלורידה ותרם את מחצית היעד המקורי של 15 אלף ליש"ט, הציע הבוקר להלוות להורים את סכום הערבות הנדרש כדי שבתם תשתחרר ללא דיחוי.אמש הובאה הצעירה הבריטית בפני שופט בבית משפט בקפריסין, זו הפעם החמישית. היא כפרה באשמות המיוחסות לה. הצעירה, שזהותה טרם התפרסמה, מצויה במעצר כבר במשך חודש, ומבחינה רשמית משפטה טרם החל. היא הובאה לראשונה לבית המשפט ביום שני, 29 ביולי. זאת לאחר שלילה קודם לכן היא חתמה על הודאה בתחנת המשטרה המקומית, בה כביכול הודתה כי בדתה את סיפור האונס הקבוצתי בידי 12 ישראלים, כיוון שרצתה לנקום את עלבונה על שהסריטו אותה מקיימת יחסי מין.צוות ההגנה הורכב ע"י ארגון "צדק בחו"ל", שהתנדב לייצג את הצעירה. הוא מורכב מהסניגור לואיס פאואר, עורך דין בדרגה בכירה של "באי כוח המלכה", עורכת הדין הקפריסאית ניקולטה חרלאמבידו שהיא עורכת דין מנוסה לזכויות אדם, וריצה פקרי - מומחית למשפט פלילי. המשפט של הצעירה בת ה-19 יחל ב-2 באוקטובר. טענת הנגד שלה היא כי היא לא שיקרה על כך שהיא נאנסה וכי הלחץ שהפעילה עליה המשטרה הקפריסאית הביא אותה לחזור בה מגרסת האונס שלה וכי אין להסתמך על ההודאה שלה כביכול כי מסרה תלונת השווא. עורכי הדין של הצעירה אמרו בבית המשפט כי ישגרו מכתב לתובע הכללי של קפריסין בו יבקשו את השעיית ההליכים המשפטיים כנגדה. עורך הדין מייקל פולק, מטעם "צדק בחו"ל", אומר כי "זה ממשיך להיות מקרה חשוב מאוד לבחינת דבקותם של בתי המשפט הקפריסאיים בזכויות המפורטות בחוקה, בהוראות באמנה האירופית ובהוראות האיחוד האירופי החלות ישירות בנושאי צדק. חשוב שהיועץ המשפטי לממשלה הקפריסאית ייתן שיקולים נחרצים להפסיק את ההליכים נגד הצעירה שהתלוננה על אונס ובילתה תקופה משמעותית בכלא בהארכת מעצר".בעוד שהרשויות הקפריסאיות אף הן היו רוצות אולי לראות את הפרשה הזו מסתיימת כבר, יש ברשויות מי שחושב שיש ללמד את הלקח כי אין להתלונן לשווא ולהרתיע מפני התופעה אשר באי אומרים כי הפכה לשכיחה, לצורך הונאת ביטוח. העונש המקסימלי בגין העבירה המיוחסת לה יכולה להיות שנת מאסר בפועל ו-1,000 יורו קנס, ויש מי שרוצה לראות אותה נענשת במלוא החומרה.(עדכון ראשון: 11:51)