לידי וואלה! NEWS הגיעו התכתבויות בוטות באינסטגרם בין אחד החשודים לילדה, בה בין היתר הציע לחשוף בפניה את איבר מינו. חשוד אחר שלח הודעה לקרובת משפחתה שבה ביקש לצפות בתיעוד שצולם בעת מעשי הסדום. פרקליט משפחת הנאנסת: "המשטרה ומשרד החינוך נוהגים בקלות ראש" יממה לאחר פרסום החשד כי ילדה בת 11 עברה התעללות מינית קשה בידי קבוצת ילדים בני 12-13 במרכז הארץ, הגיע לידי וואלה! NEWS תיעוד ההתכתבויות הבוטות בין החשודים לבין הילדה. "התקשרתי אלייך לפני דקה", כתב אחד הילדים לילדה ברשת האינסטגרם. "מה אתה רוצה?", שאלה אותו בתגובה. החשוד הציע לחשוף בפניה את איבר מינו וענה: "... גדול מאוד. רוצה לראות?".על פי החשד, הילדה הוזמנה למפגש חברתי שהתקיים במבנה נטוש, שם ביצעו בה הילדים מעשי סדום בזה אחר זה. היא אולצה להשתתף בארבעה מפגשים מסוג זה, שתועדו על ידי אחד המשתתפים שהפיץ את הסרטון לחבריו. חשוד נוסף אף שלח הודעה לקרובת משפחתה של בת ה-11 וביקש לצפות בתיעוד הקשה. "היי ילדה. יש לך את הסרטון?" (בו על פי החשד תועדו מעשי הסדום - א"ר), כתב. בנוסף לכך, מבדיקת וואלה! NEWS עולה כי בעמוד האינסטגרם של אחד החשודים אף נמצאו איורים מיניים. הילדים המעורבים במעשה נחקרו במשטרה, אולם שוחררו כעבור זמן קצר בשל גילם הצעיר ושבו לבית הספר. הילדה, לעומת זאת, לא חזרה ללימודים ושוהה במרכז לבריאות הנפש. היא אובחנה עם פוסט טראומה ומצב דיסוציאטיבי. עו"ד הלל בבאייב, המייצג את משפחת הילדה אמר כי היא אולצה לבצע את המעשים תוך איומי סכין. "ל, כבת 11 שנים, אולצה לקיים יחסי מין מספר פעמים", ציין. "האונס המתמשך התאפשר הודות לאימה שהטילו חבורת הנערים על הילדה. ברוב המקרים אולצה הנערה לקיים יחסי מין מלאים או מעשי סדום בשעה שהיא נסחטת בידי סכין המוצמד לגרונה". לדבריו, בשלב מסוים איימו הילדים כי יפיצו את התיעוד, ששימש כאמצעי לחץ למנוע ממנה לספר על שחוותה. הסרטון הגיע לידי הוריה, ובעקבותיו הגישו תלונה במשטרה. עו"ד בבאייב הדגיש כי "ראיתי הכול במסגרת עבודתי, אבל בכזה מקרה חמור, ומזעזע ומביש לא נתקלתי". הוא הוסיף כי "המשטרה ומשרד החינוך הם האשמים העיקריים שלא תומכים בילדה ובמשפחתה ונוהגים בקלות ראש במקרה החמור, כל זאת עקב מצבה הכלכלי של הקטינה ומשפחתה".מטעם העירייה במרכז הארץ, שבתחומה אירעה לכאורה ההתעללות המינית, נמסר בתגובה כי "מדובר באירוע המצוי בחקירת משטרה". גורם בעירייה אמר כי האירוע התרחש לפני מספר חודשים, והתפוצץ בעקבות תלונה שהגישו הוריה של הקטינה. על פי כתב התלונה כמה צעירים ביצעו מעשים מגונים בקטינה באחת משכונות העיר. מאז האירוע הילדה נמצאת בטיפול ומעקב של הרווחה בעיר. המשטרה מסרה כי "מיד עם קבלת התלונה במשטרה נפתחה חקירה שנוהלה ביסודיות וברגישות, תוך ביצוע כל פעולות החקירה הנדרשות ובמטרה להגיע לחקר האמת. עם סיום החקירה בחודש שעבר, הועבר תיק החקירה לעיון והחלטת הפרקליטות".בפרקליטות מרכז אמרו בתגובה כי "התיק בבחינה וטרם התקבלה בו החלטה".(עדכון ראשון: 09:13)