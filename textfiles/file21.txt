הפדופיל קרול אייזק, שהשתחרר מעונש מאסר של 20 שנה על עבירות מין, מואשם שחזר לסורו ותוך "טיול" יד ביד עם ילדה פיתה אותה שלוש פעמים להגיע עמו לחדרי מדרגות, שם תקף אותה מינית. הוא מכחיש את ההאשמות נגדו אסירים לבנונים ברחו מהכלא ונהרגו בתאונת דרכים (בווידאו: הארכת מעצרו של הנאשם, לפני כעשרה ימים) פרקליטות מחוז חיפה הגישה ביום שישי לבית המשפט המחוזי בעיר כתב אישום כנגד עבריין המין קרול אייזק-אסחק-אסחאק, בגין מעשים מגונים בילדה בת שמונה ובכך שהפר, בשתי הזדמנויות שונות, צו פיקוח האוסר עליו לשהות ביחידות עם קטינות. בעברו של הנאשם, בן 63 ותושב שכונת הדר הכרמל, 15 הרשעות בעבירות מין - והוא השתחרר מהכלא אך לפני כשנה וחצי לאחר שריצה 20 שנות מאסר בגין ביצוע עבירות בשלוש ילדות. כששוחרר, רמת המסוכנות שלו הוגדרה בינונית-גבוהה והושת עליו צו פיקוח, אשר כלל בין היתר גם האיסור שהוזכר. יחידת "צור" של שב"ס אמורה לפקח עליו. אולם, לטענת הפרקליטות, לא היה במאסר הממושך, בצו ובפיקוח בכדי להרתיעו מלשוב לסורו. הנאשם מכחיש את המיוחס לו. על פי כתב האישום, המעשים התרחשו ביום שבת ה-31 למרץ, לפני שלושה שבועות. אייזק לא מכחיש כי טייל עם הילדה, אותה פגש בנסיבות האסורות בפרסום. אולם, מכתב האישום עולה כי הוא הוביל אותה לחדר המדרגות של בניין בתואנה כי הוא מבקש לפגוש שם חבר. בשלב מסוים, כך נטען בכתב האישום, תוך שעלו השניים במדרגות הבניין, הוא שיקר לה כי מישהי המוכרת לה הגיעה אף היא לבניין וכשהיא הצמידה את גופה למעקה המדרגות והביטה מטה על מנת לראות אותה, הוא נצמד אליה מאחור, ועשה בה מעשה מגונה. עוד בוואלה! NEWS: כבר באותה שבת הוא מצא תירוץ לטייל עמה שוב. על פי כתב האישום, בהגיעם לשער הכניסה לבניין אחר, הוא פתח את השער והוביל את הילדה פנימה לתוך הבניין. מכתב האישום עולה כי כעבור כדקה לערך היא ברחה אל מחוץ לשער הבניין והסתתרה מאחורי קיר סמוך, אבל הוא יצא בעקבותיה, קרא לה להיכנס פנימה וכשהם נכנסו הם שהו שם ביחידות עשר דקות ארוכות. לטענת התביעה כשהם יצאו לרחוב הוא שוב הוביל את הילדה לחדר מדרגות של בניין בתואנת כזב כי הוא מבקש לפגוש שם חבר וכשעלו במדרגות הבניין הוא פנה אליה ואמר לה שתעשה מה שהוא רוצה. על פי כתב האישום, הילדה, אשר פחדה כי יגע שוב בגופה, נמלטה ממנו ועלתה במהירות במדרגות תוך שהוא עולה בעקבותיה. היא הגיעה לפתח היציאה לגג, אך שם כבר לא היה לה כבר לאן להימלט. על פי כתב האישום, בעוד היא עומדת שם כשפלג גופה העליון היה מחוץ לפתח - כך שידעה אחר כך לתאר את גג הבניין והנוף הנשקף ממנו - הגיע אליה הנאשם, נעמד מאחוריה, אמר לה להביט קדימה לעבר עץ סמוך כי "שם יפה", עירטל אותה ושוב עשה בה מעשה מגונה. על פי התביעה גם כשהיא ביקשה ממנו ללכת, הוא המשיך במעשיו תוך שאמר לה "עוד שתי דקות", ורק אחר כך החזיר אותה לאמה, לא לפני שביקש ממנה כי לא תספר לה שהיו בגג. משפטו יתקיים בפני הרכב של שלושה שופטים ולבקשת הפרקליטות הוא יתנהל בדלתיים סגורות. במקביל להגשת כתב האישום, ביקשה הפרקליטות גם את הארכת מעצרו עד תום ההליכים המשפטיים כנגדו. דיון בבקשה עוד יתקיים ובינתיים הוארך מעצרו של קרול אייזק, עד החלטה אחרת. עו"ד ליאוניד פרחובניק, המייצג אותו מטעם הסניגוריה הציבורית, לומד עתה את תיק החקירה.