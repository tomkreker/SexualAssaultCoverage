7 החשודים הנותרים בפרשה השתחררו ממעצר, ועורכי דינם יקיימו בערב מסיבת עיתונאים: "יצאו לחופשה שהפכה לסיוט - ויחזרו לביתם". הצעירה הבריטית נעצרה בחשד לפגיעה בציבור ולפי הדיווחים הודתה כי נפגשה עמם בהסכמה. היא התלוננה על אונס מפני שכעסה על כך שצילמו אותה אסירים לבנונים ברחו מהכלא ונהרגו בתאונת דרכים שבעת הנערים החשודים באונס הקבוצתי בקפריסין השתחררו היום (ראשון) ממעצר. עורך דינם הודיע הודיע כי "כל הנערים חוזרים הביתה" אחרי ש"הואשמו על לא עוול בכפם". שחרורם מגיע אחרי שחמשת הנערים הנוספים שנעצרו במסגרת הפרשה, והוכח שלא היו מעורבים באונס, שוחררו אף הם בשבוע שעבר.במקביל, המתלוננת הבריטית בת ה-19 נעצרה על ידי משטרת קפריסין בחשד ל"פגיעה בציבור". על פי סוכנות הידיעות הקפריסאית, הצעירה נקראה לגביית עדות, שבה היא הודתה כי הפגישה עם הנערים התקיימה בהסכמתה. היא אף התוודתה שהזמינה אותם לחדר, וכשהבינו שחלקם מצלמים אותה, חשה כועסת ונעלבת, ולכן החליטה להגיש את התלונה. הצעירה הבריטית ממשיכה להיחקר גם בשעה זו. לטענת המשטרה, נתוני התקשורת והממצאים המדעיים מוכיחים שטענותיה אינן תקפות. גורם במשטרה הקפריסאית אמר לסוכנות הידיעות רויטרס כי "מעולם לא אירע אונס"."כפי שטענתי לאורך כל ההליך, לא היה בקפריסין אונס", אמר עו"ד ניר יסלוביץ. "הצעירים שיצאו לחופשה שהפכה לסיוט יצאו לביתם עוד היום, כולם יחזרו לביתם ולמשפחותיהם. משטרת קפריסין ביצעה חקירה מקצועית ויסודית". בשעה 17:00 יקיים עו"ד יסלוביץ מסיבת עיתונאים בלרנקה, בסמוך לשחרור הנערים. הוא מסר כי "עד שכל הנערים יהיו מחובקים עם משפחותיהם בבתי המלון לא נאמר דבר לתקשורת, במסיבת העיתונאים נשיב על הכל". עו"ד יניב הברי, המייצג אחד מתוך שלושה לאחר ששניים שוחררו בשישי. אמר לוואלה! NEWS בתגובה כי הוא מברך על החלטת משטרת קפריסין. "האמת יצאה לאור, השם של הישראלים נוקה לחלוטין, כל המעשה לא היה ולא נברא. האמנו בלקוחות שלנו ובחפותם מהרגע הראשון וכך ייצגנו אותם באופן המקצועי ביותר. עמדנתו, עצתנו יייצוגנו הביאו להוכחת חפותם בתום ליבם והתוצאה היא שהאמת יצאה לאור ואנו שמחים להודיע שכולם ישוחררו בהקדם ושצדק נעשה". הוא ביקש להוסיף כי הוא "מודה למשטרת קפריסין על חקירה מקצועית וממצה"."הצדק יצא לאור", אמר אחד הנערים ששוחרר מבית המעצר בקפריסין. אביו של אחד הילדים אמר כי "הכול היה בהסכמה. הילדים האלה דברו אמת מההתחלה. היא הודתה שהכול היה בהסכמה".מהשגרירות הבריטית בניקוסיה נמסר: "אנחנו תומכים באשה הבריטית ומשפחתה בעקבות מעצרה בקפריסין עומדים בקשר עם הרשויות במדינה". לפני שחרורם, האריך בית המשפט בפראלימני את מעצרם של החשודים אחרי שבמשטרה המקומית טענו לחשש מפסילה או הימלטות עדים ופגיעה בראיות. במהלך הדיון עלה כי תוצאות דגימות ה DNA מלמדות כי על אחד החשודים שהכחיש שקיים מגע מיני, נמצא DNA חיובי. בזירת האירוע נמצא DNA של עוד שלושה בני אדם אלמונים שלא תואם את של 12 החשודים שעצרה המשטרה בקפריסין. במסגרת בדיקת הממצאים, משטרת קפריסין פנתה לבית המלון שבו שהו הנערים והצעירה, לבקרי הגבול בשדות התעופה בלרנקה הסמוכה ולסוכנויות תיירות. המשטרה תכננה לזמן השבוע את הצעירה הבריטית על מנת שתוכל לזהות את החשודים. שלושה מהחשודים ששוחררו בשבוע שעבר טענו לאורך כל הדרך כי כלל אינם קשורים לפרשה וכי נעצרו "סתם", בשל היותם ישראלים צעירים שהתארחו במלון. לטובת האליבי של אחד מהם התייצבה נערה שטענה כי הייתה עמו באותו לילה. החוקרים הצליחו להצליב את גרסתה והוא שוחרר ממעצר. השניים האחרים טענו בחקירה כי רק עמדו בפתח הדלת ופתחו אותה מפעם לפעם.במקביל, סרטון המתעד יחסי מין, שאותם לכאורה קיים חשוד מרכזי בפרשה עם המתלוננת, דלף אל גורמים מחוץ לחדרי החקירות. גורם המקורב לחקירה ביקש להבהיר כי "הדלפת הסרטון מהווה שיבוש הליכי חקירה, וחשיפת פרטים של קטינים, הגם שבסרטון נראה בבירור כי מדובר ביחסי מין שקוימו בהסכמה מלאה". סנגוריהם של החשודים סירבו להגיב. במקביל, הם פועלים כעת לבדוק מהיכן מודלפים הסרטונים ונחושים כי הדין ימוצה עם המדליפים.(עדכון ראשון: 9:46)