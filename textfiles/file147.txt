הילדה נמצאה שוכבת על הכביש סמוך למדרכה עם פגיעה רב מערכתית. "היא נמצאה בהכרה מעורפלת עם פגיעות בכל חלקי גופה ופינינו אותה לטיפול נמרץ", סיפר פראמדיק מד"א. היא פונתה לביה"ח העמק ומשם לרמב"ם בחיפה כשהיא מורדמת ומונשמת. הנהגת החשודה עוכבה לחקירה אסירים לבנונים ברחו מהכלא ונהרגו בתאונת דרכים הולכת רגל בת שמונה נפגעה היום (חמישי) באורח קשה מרכב חולף בתאונת דרכים בעפולה. התאונה  התרחשה ברחוב משה שרת בעיר וחובשים ופרמדיקים של מד"א פינו את הילדה לבית החולים העמק בעיר, כשהיא סובלת מפגיעה רב מערכתית. משם הועברה לטיפול בבית החולים רמב"ם בחיפה לחדר הלם ביחידה לנוירוכירורגיה, כשהיא סובלת מפגיעות ראש והיא מורדמת ומונשמת. המשטרה שהגיעה למקום עיכבה את נהגת הרכב החשודה לחקירה. פראמדיק מד"א ויסאם זועבי, שהגיע למקום כדי לטפל בילדה, סיפר כי מצא אותה על המדרכה כשהיא שוכבת פצועה. "על הכביש סמוך למדרכה שכבה ילדה כבת שמונה בהכרה מעורפלת עם פגיעות בכל חלקי גופה. סיפרו לנו שהיא נפגעה מרכב חולף. העלנו אותה במהירות לניידת טיפול נמרץ ופינינו אותה תוך כדי טיפול מציל חיים שכלל הנשמה לבי"ח העמק כשמצבה קשה ויציב. אישה בשנות ה-40 שהייתה עם הילדה בזמן התאונה לא נפצעה".  בעקבות התאונה נסגר הכביש לתנועה ועומסים הורגשו באזור. שוטרים הכווינו את הרכבים. בנוסף, בוחן תנועה פתח בחקירה התאונה. ילד בן שלוש נפצע בשבת האחרונה באורח קשה מפגיעת אופניים חשמליים ברחוב קדם שבטיילת יפו. צוותי מד"א שהגיעו למקום העניקו לו טיפול רפואי ופינו אותו לבית החולים איכילוב בתל אביב. מחקירה ראשונית עולה כי ככל הנראה הילד נפגע מרוכב אופניים שנסע ועזב את המקום. בוחני תאונות הדרכים של המשטרה פתחו בחקרית נסיבות התאונה.