הפרקליטות הגישה נגד השחקן כתב אישום הכולל ארבעה אישומים בגין עבירות של מעשים מגונים והטרדה מינית כלפי ארבע מתלוננות. "התיק מתנהל בדלתיים סגורות בבית משפט השלום בחיפה", נמסר אחד מהאישומים נגד שחקן התיאטרון, משה איבגי יימחק משום שאחת המתלוננות כנגד השחקן חזרה בה ולא תעיד נגדו. מפרקליטות מחוז חיפה ביקשו להבהיר הערב (שני) כי התיק מתנהל בדלתיים סגורות, ומשכך לא יוכלו להתייחס לגופו של עניין. הדברים פורסמו לראשונה בחדשות 12.בפרקליטות הוסיפו כי "כל שנוכל למסור הוא, כי הפרקליטות הגישה כתב אישום הכולל ארבעה אישומים, בגין עבירות של מעשים מגונים והטרדה מינית, המתייחסים לארבעה אירועים שונים כלפי ארבע מתלוננות. התיק ממשיך להתנהל כסדרו בימים אלו בבית המשפט השלום בחיפה". משפטו של השחקן החל לפני כשמונה חודשים בעקבות חשיפת וואלה! NEWS את פרשת ההטרדות והתקיפות המיניות לפני שלוש שנים. פרקליטות מחוז חיפה הגישה בתחילת מאי 2017 כתב אישום כנגדו על ביצוע מספר עבירות של מעשים מגונים והטרדה מינית בארבע מתלוננות שונות, שנתיים לאחר שהמשטרה המליצה להעמידו לדין במאי 2016.לקריאה נוספת בנושא:  מאותו כתב האישום עלה כי במהלך השנים 2013-2012, בעת שאיבגי השתתף בהפקות שונות בטלוויזיה, בקולנוע ובתיאטרון, הוא ביצע במספר הזדמנויות מעשים מגונים בשלוש נשים שעבדו איתו, שכללו מגע בגופן במקומות אינטימיים, שלא בהסכמתן החופשית, ולשם גירוי, סיפוק וביזוי מיניים. באשר לשתיים מאותן הנשים, מיוחסת לאיבגי גם הטרדה מינית. בנוסף, מואשם איבגי שהטריד מינית אישה נוספת, עמה לא הייתה לו כל היכרות מוקדמת, בכך שהפנה אליה התייחסויות מבזות ומשפילות ביחס למיניותה. כתב האישום הוגש תשעה חודשים אחרי ההחלטה על הגשת כתב אישום בכפוף לשמוע.באחד המקרים המתוארים בכתב האישום, ניגש איבגי לאחת המתלוננות, ליטף אותה בגב למרות התנגדותה, וכששאלה למעשיו אמר: "הפירצה קוראת לגנב". למתלוננת אחרת הכניס את היד מתחת לחולצתה ללא הסכמתה, כשהיא בתגובה סטרה לו ויצאה מהחדר. במקרה שלישי משך את המתלוננת לכיוונו, ונגע בחזה ללא הסכמה. למתלוננת הרביעית, אותה לא הכיר, הוא פנה בשאלות בוטות המהוות הטרדה מינית. חקירת הפרשה נוהלה בידי היחידה הארצית לחקירות הונאה (יאח"ה). במסגרת החקירה נגבו עדויות רבות, ובכללן מנשים, לאחר שבוסס חשד כי בוצעו כלפיהן עבירות מין וחלקן התלוננו במשטרה.איבגי מכחיש את המיוחס לו מכל וכל וכשפורסמו התלונות נגדו הוא חדל מכל עיסוקיו בתיאטרון. בהודעה מטעמו אז מסר באמצעות עו"ד ציון אמיר: "נוכח גל הפרסומים המטלטלים את חיי וגורמים למשפחתי כאב רב החלטתי לקחת פסק זמן". עוד מסר אז: "אני שב ואומר כי לא פגעתי באף אדם, גבר או אשה. ככל שאדרש להתייחס לדברים, אעשה זאת במקומות המוסמכים לכך ובאופן מלא". מאז החל המשפט הוא גזר על עצמו שתיקה. גם סניגורו דהיום, עו"ד מיכאל כרמל, אינו מתייחס לפרסומים בתקשורת.