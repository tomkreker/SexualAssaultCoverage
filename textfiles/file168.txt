גבר נפל אל מותו באתר ברחוב משה סנה. צוות מד"א מצא אותו ללא סימני חיים ונאלץ לקבוע את מותו. "ראינו מבנה עם פיגומים, כשבגינה בסמוך שוכב גבר, ללא דופק וללא נשימה". היועץ המשפטי של הפורום למניעת תאונות עבודה: "2019 מסתמנת כאחת השנים המדממות בתחום" פועל בן 60 נהרג היום (חמישי) לאחר שנפל מגובה באתר בנייה ברחוב משה סנה בירושלים. צוות מד"א שהגיע למקום, מצא את הפועל ללא סימני חיים וקבע את מותו. המשטרה פתחה בחקירה נסיבות האירוע.פראמדיק מד"א יעקב ורטהיימר אמר כי "כשהגענו למקום ראינו מבנה עם פיגומים, כשבגינה בסמוך שוכב גבר מחוסר הכרה, ללא דופק וללא נשימה, כשהוא סובל מפגיעת ראש קשה. ביצענו בדיקות רפואיות, אך הוא היה ללא סימני חיים ונאלצנו לקבוע את מותו".היועץ המשפטי של הפורום למניעת תאונות עבודה, ישראל אסל, אמר היום כי הפועל בן ה-60 הוא ההרוג ה-43 בענף הבנייה. "שנת 2019 מסתמנת כאחת השנים המדממות בתחום תאונות בעבודה. וזאת חרף הקמתה בתחילת השנה של יחידת פלס לחקירת תאונות עבודה בלהב 433", אמר עו"ד אסל. "נראה שרשויות המדינה ממשיכות לגלגל את האחריות לבטיחות העובדים ממשרד למשרד". "לאחרונה הודיע החשב הכללי במשרד האוצר שלא יפעל לבטל השתתפות של חברות בנייה שאינן שומרות על הבטיחות במכרזים של עבודות ציבוריות שמפרסמת המדינה וגלגל את האחריות למנהל הבטיחות בעבודה במשרד העבודה", אמר היועץ המשפטי של הפורום. "הפורום למניעת תאונות עבודה קורא למשרד העבודה, משטרת ישראל והחשב הכללי ולכל יתר גורמי האכיפה לשלב כוחות להגביר את האכיפה וההרתעה  באתרי הבנייה ולמנוע את ההרוג הבא לכל פועל יש הורים וילדים שמחכים להם בבית".לפני כחודש וחצי, פועל בן 31, בלאל ערקאוי, מת לאחר שנפל מגובה באתר בנייה ברחוב קזן ברעננה. צוותי מד"א שהגיעו למקום נאלצו לקבוע את מותו. מחקירה ראשונית של מפקחי הבטיחות במשרד העבודה והרווחה עולה חשד להפרת צו בטיחות שניתן לאתר הבנייה של הקבלן, האוסר על שימוש בפיגום עד לתיקונו המלא.פרמדיק מד"א אלעד דרעי, שטיפל בפצוע סיפר: "הובילו אותנו לתוך אתר הבנייה שם ראינו גבר כבן 40 שוכב על הקרקע. סיפרו לנו שהוא נפל מגובה של מספר קומות. ביצענו בדיקות רפואיות, הוא היה ללא סימני חיים וסבל מחבלה רב מערכתית קשה, ולא נותר לנו אלא לקבוע את מותו".