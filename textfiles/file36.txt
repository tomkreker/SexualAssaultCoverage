חקירתו של ד"ר עידן ברק, החלה עקב תלונה שהגיש בן ה-14 על סחיטה למוקד המשטרה להגנה על ילדים ברשת. החשד הוא כי הרופא הקליט את השיחות עמו, ואילץ אותו בשיחות סקייפ לבצע מעשים מגונים ומעשה סדום תוך ניצול תמימותו. כשביקש להפסיק את הקשר - איים ברק להפיץ את השיחות ד"ר עידן ברק בן 37, רופא ילדים תושב גני תקווה, הוא הרופא החשוד בביצוע עבירות מין ברשת בקטין בן ה-14, כך התירה המשטרה היום (שלישי) לפרסום. ברק, רופא ילדים בקופת החולים מאוחדת באלעד נעצר בשבוע שעבר על ידי להב 433 - והוא חשוד בעבירות נוספות בהם מעשה סדום סחיטה באיומים וייצור חומרי תועבה לקטין.במשטרה מדגישים כי לא נמצא קשר בין עבודתו כרופא ילדים לבין הקורבנות שהותקפו. המשטרה חושדת כי ברק אילץ את הנער בן ה-14 בשיחות וידאו לבצע בעצמו מעשים מגונים ומעשי סדום תוך שהוא מצלם ומנחה אותו כיצד לבצעם. לפי התכתבויות שמצאו החוקרים - ברק חשוד שתקף ילדים נוספים ולכן התיר בית המשפט לפרסם את שמו, לבקשת המשטרה. על פי החשד ברק פתח חשבון פייסבוק פיקטיבי, ניהל שיחות וידאו דרך הסקייפ ופתח לעצמו כרטיס גם באתרי היכרויות. בין שמות הכינוי והפרופילים שפתח ברשת החברתית שנתן לעצמו ברק: oshecohen, Denisdaniel, Mastpr, Badboy, Badboy_17. עוד בוואלה! NEWS: החקירה החלה בעקבות דיווח של הקטין למוקד 105 המוקד הלאומי להגנה על ילדים ונוער ברשת והיא מתנהלת בשיתוף פעולה עם משרד הרווחה ומלווה על ידי מחלקת הסייבר בפרקליטות המדינה. בתלונתו סיפר הקטין בן ה-14 כי הוא נסחט על ידי אדם. הרופא הקליט את השיחות עמו ושמר את הצ'אטים וכשהילד ביקש להפסיק את הקשר, איים לפרסם את השיחות וההתכתבויות. "יש לי את זה מצולם, ובלחיצת כפתור אני מפיץ את התמונות שלך לכל העולם".על פי החשד במשך תקופה נהג ברק ליצור קשר עם הקטין באמצעות אחת האפליקציות למסרים מיידים, ולאחר שביסס את הקשר עמו, ביצע בו במספר הזדמנויות עבירות מין חמורות במרחב הווירטואלי, תוך ניצול בוטה של תמימותו.מהמשטרה נמסר כי מדובר "בחקירה סמויה ומורכבת, שהתנהלה במרחב הווירטואלי זה מספר שבועות, במהלכה הופעלו אמצעים טכנולוגיים ואחרים שאפשרו לצוות החקירה לזהות את החשוד". עובדי קופת החולים מאוחדת באלעד שבה עובד ד"ר ברק ר שנעצר בחשד להטרדה מינית של קטין הופתעו לשמוע היום על מעצרו. "אנחנו בשוק מהפרסום, מדובר ברופא מקסים ונעים שלא עושה בעיות", סיפרה לוואלה! NEWS עובדת בקופת החולים. "אנחנו בהלם שזה קרה דווקא לו. הוא לא עשה בעיות והמטופלים לא התלוננו עליו".רופא הילדים נעצר ביום רביעי בשבוע בעקבות תלונה שהגיד הנער ונפתחה נגדו חקירה סמויה. "מיום חמישי שעבר הוא לא הגיע לעבודה וכולנו ניסינו להבין מה קרה לו, פנינו להוריו שספרו שלקחו את הטלפונים ושהוא נלקח לחקירה, מופתעים מאוד מהפרסום הזה", אומרת עובדת המרפאה באלעד. תגובת קופת חולים מאוחדת: ככל שנמסר לנו על ידי הגורמים המוסמכים, החשדות החמורים אינם בזיקה לפעילות החשוד בקופה. עם זאת, ברי שמרגע שבו נפתחה החקירה, החשוד לא מורשה לשוב לעבודתו  במסגרת הקופה עד שיוסר כל חשד לביצוע עבירות פליליות על ידו.