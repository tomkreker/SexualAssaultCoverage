בת השבע אותרה נעולה באמבטיה כפותה בכל חלקי גופה מלאה בדם ואינה יכולה לזוז. אמה ובעלה, שמעצרם הוארך, מכחישים שהתעללו בה. הילדה תישלח לבדיקה פתולוגית לבקשת השופט, ככל הנראה כדי לבדוק חשד לפגיעה מינית. "התמונות מזעזעות מעידות על הזנחה" אסירים לבנונים ברחו מהכלא ונהרגו בתאונת דרכים בית משפט השלום בראשון לציון האריך הבוקר (שלישי) עד ליום ראשון את מעצרם של האם ובן זוגה שנעצרו אתמול לאחר שבתה בת השבע נמצאה בביתם שבלוד כשהיא קשורה במקלחת בתנאי הזנחה ובמצב בריאותי רע. השניים, בני 36 ו-41, נעצרו בחשד להתעללות בילדה ומדובר במשפחה שאינה מוכרת ואינה מטופלת ברווחה על רקע ילדים בסיכון. הטוען המשטרתי סיפר במהלך הדיון בבית המשפט כי אתמול בשעות הערב המוקדמות התקבל דיווח על צעקות ובכי של ילד מתוך דירה. הם התכוונו לפרוץ לדירה מחשש לחיי אדם. "שוטרים שהגיעו למקום גילו דירה נעולה וצעקות של ילד", אמר. "הם נכנסו לבית בדיוק שבעל הבית הגיע ופתח אותו. בפנים אותרה ילדה כפותה חבולה בכל חלקי גופה בחדר אמבטיה שהיא מלאה בצרכיה ודם ואינה יכולה לזוז".מנגד, לדבריו, החשוד מכחיש את חלק מהחשדות ובחלקם הודה. עוד טען נציג המשטרה כי החשוד, שלו אין עבר פלילי, "מכחיש שקשר את הילדה, אך מודה בשאר ההזנחה שהתבצעה במשך שנים. הילדה שהתה מספר רב יותר של שעות בבית שהוא נעול ללא אפשרות לצאת. יתרה מכך, החשמל בבית הורד על ידו". הוא הזכיר כי "ההורים הם אלה שהשאירו אותה לבד, נעולה ללא אפשרות לצאת. אני מזכיר פעם נוספת הוא הייתה קשורה בידייה, רגליה ובצווארה שגם השוטר לא הצליח לפתוח".מהילדה, שהועברה לקבלת טיפלו רפואי, לא נגבתה עדות בשל מצבה הקשה. השופט זכריה ימיני ביקש שרופא מהמכון לרפואה משפטית יבצע בה בדיקת פתולוגית, ככל הנראה על מנת לבדוק חשד לפגיעה מינית, או שתועבר לחזקת אפוטרופוס. עורכי הדין הסכימו לבקשת הבדיקה.החשודה, במקור תושבת השטחים, נשואה לישראלי ולהם ארבעה ילדים מגילאי שלוש עד שבע. סנגורה מוחמד ענבוסי טען במהלך היום לרגישות בעורה של הילדה, שבמסגרתו הילדה סבלה לדבריו מהתקף לפני שלושה חודשים שבגללו נלקחה לטיפול בטול כרם. כמו כן, הוא טען כי עלתה השערה שמישהו פרץ לבית. "אנחנו רוצים שהמשטרה תבצע את הפעולות בהקדם האפשרי כדי להגיע לחקר האמת", אמר הסנגור. "מי שנשאר בבית זה ילדים בגילאים שלוש עד שש. הם צריכים את ההורים שלהם".הנציג המשטרתי אמר בדיון בעניינה של האם כי היא נחקרה והכחישה כל קשר לחבלות. "עלו סתירות מהותיות בין הממצאים הראשונים בשטח לגרסתה. משעות הבוקר היחידה החוקרת החלה לבצע מספר רב של פעולות ולקדם חקירה". השופט ימני אמר לעו"ד ענבוסי: "ראיתי את התמונות הן מזעזעות. מספיק שיש עבירה של הזנחה, פה במקרה הזה - היא מזעזעת". הסנגור טען כי האם מכחישה שהיא ראתה שמישהו פגע בילדה. לדבריו, "היא ראתה שני חלונות פתוחים גם של המטבח וגם של המרפסת". הוא הוסיף כי "האם טוענת שהייתה פריצה ונגנבו מהבית 45 אלף שקלים ושרשראות זהב. שהאם נכנסה הביתה היא אמרה 'חרמי חרמי', כלומר' גנב גנב', האם זה תועד?". עם זאת, נציג המשטרה השיב כי "הטענות שלה לא מתיישבות עם המציאות". כשהסנגור אמר כי לטענת האם הילדה סובלת מרגישות לדם, כך שכל נגיעה קטנה גורמת לה לבעיות בעור, טען נציג המשטרה כי "זה לא מה שעולה מהחקירה".השופט אמר על הטענות לפריצה כי "אמנם יש טענה להתפרצות לדירה, אך התמונות מצביעות על כך שאין כל קשר בין מצבה של הקטינה לבין ההתפרצות. גם אם החשודה מכחישה שהיא גרמה את החבלה, אז עדיין נשארת העבירה של ההזנחה".עוד הוסיף: "ראיתי את גרסתה של החשודה ויש לומר שמהתמונות שצורפו לתיק המשטרה. לא סביר בעליל שהמצב אליו הגיע הקטינה נגרם באותן מספר שעות מועט בהם יצאו ההורים מהבית". עורכי דינו של אב המשפחה, שוקרי אבו טביק וחי אוזן, אמרו כי השניים מכחישים את המיוחס להם וכי הילדה צפויה להיחקר על ידי חוקר ילדים. עורכי הדין סיפרו לוואלה! NEWS כי "ההורים יצאו מהבית בשעות הצהריים המאוחרות, לקחו את שלושת הילדים הקטנים יותר ויצאו איתם. באיזה שלב התקשר שכן שמתגורר בבניין ואמר שהוא שומע צעקות מהדירה שלהם, האבא חזר לדירה, פגש את השוטרים ונעצר במקום".עורכי הדין הוסיפו כי החשוד "הכחיש את המקרה של ההתעללות" במהלך החקירה. ולדבריהם הופתע לגלות את בתה של רעייתו במצב של הזנחה. לדבריהם, "הוא גם מעוניין לדעת מי עשה כזה דבר. הוא אמר בחקירה שלא יעלה על הדעת שהוא יעשה כזה דבר, אולי מישהו פרץ לדירה".בנוסף לכך, הסבירו השניים כי הילדה לא רשומה ברישום האוכלוסין בשל היותה של אמה תושבת השטחים. "האימא נישאה לאבא בפעם השנייה, הם בתהליך של איחוד משפחות וזה לוקח זמן ובגלל זה היא לא רשומה במרשם אוכלוסין. אין תלונות מהעבר על הזנחה. האבא הוא נורמטיבי, עובד, אין תלונות בגין אלימות וגם הוא מופתע מכל מה שקרה". לדברי אחיו של החשוד, הוא נשוי פעם שנייה, יש לו ארבעה ילדים מאישתו הראשונה ו-11 ילדים מאישתו השנייה. לטענתו, הילדה בת השבע איננה שלו. אחיו אמר לוואלה! NEWS כי "הילדים לא אצלי, הרווחה לקחה את כולם, אנחנו לא מבינים איך הדבר קרה. שמענו על זה בטלפון, אני הסברתי לעורך דין, הילדה היא לא הבת שלו, היא מאבא אחר".במקביל, מחלקת הרווחה בעיריית לוד תבצע היום סקירה על מצבה של הילדה. לאחר מכן, יוחלט האם להוציא צו חירום להרחקת הילדה מבית משפחתה. בשלב זה רשויות הרווחה מחפשות משפחת אומנה שתקלוט אותה בחברה הערבית.הילדה אותרה אתמול בתנאים קשים, לאחר שלמשטרה הגיע דיווח על קולות בכי מהדירה. השוטרים שפרצו לתוך הדירה מצאו את בת השבע במקלחת וחילצו אותה מהמקום. לאחר מכן היא פונתה לקבלת טיפול רפואי בבית החולים אסף הרופא שבצריפין כשהיא במצב בינוני. מאז, אנשים תרמו בגדים וצעצועים מיוזמתם האישית לילדה, המאושפזת בבית החולים אסף הרופא. במרכז הרפואי מסרו "אלפי תודות וישר כוח" לתורמים.המקרה החמור הועבר לידיעת הרווחה רק לאחר שהילדה פונתה לבית החולים. היא לא הייתה מוכרת לרווחה בלוד עד אתמול, אך אחיה היו מוכרים למחלקת הרווחה בעיר, כי הם מטופלים על ידי מנהל מוגבלויות. כוננית הרווחה בלוד דיווחה כי שלושת ילדי המשפחה הנוספים, בני שנתיים, שלוש וארבע שוהים אצל דודם שלקח אותם תחת חסותו.(עדכון ראשון: 11:10)