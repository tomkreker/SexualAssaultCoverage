לאחר ההודעה הטראגית על מותו של שכנם שנפגע מרקטה, שכניו סיפרו לוואלה! NEWS על הלילה הקשה שעבר עליהם. "שמענו פיצוץ, הבנו שזה קרוב יצאנו וראינו עשן, רצנו לדירה והוא שכב בחוץ כשכוחות מד"א טיפולו בו", אמר אחד השכנים זמן קצר לאחר מותו של משה אגדי, אב לארבעה בן 58, מפגיעת רקטה בבית פרטי באשקלון, שכניו שיתפו את וואלה! NEWS בחוויה הקשה שעברו הלילה (ראשון) בעת ירי הרקטה, ואת הרגע שבו ראו אותו פצוע. גיסו של אגדי, שהתגורר עמו באותו הבית, סיפר כי "היו אזעקות, התעוררתי והתחלתי לרוץ לכיוון הזה, שמעתי אותו צועק והזעקנו אמבולנס. היה רעש, בלי הפסקות. היו אזעקות בלי הפסקה, זה לא מובן.  הסתכלתי עליו והזעקתי אמבולנס".אחד השכנים שגר בסמוך לבית שנפגע סיפר כי "שמענו פיצוץ, הבנו שזה קרוב יצאנו וראינו עשן, רצנו לדירה והוא שכב בחוץ כשכוחות מד"א טיפולו בו. יש נזק אדיר לבית ולבית הסמוך. חייבים להפסיק עם זה כבר". שכן אחר הוסיף כי שמע בחדשות שמשה מת מהרקטה: "הילדים היו בפאניקה".לקריאה נוספת חובשים ופרמדיקים של מד"א העניקו לו טיפול רפואי ופינו אותו לבית החולים ברזילי שבעיר, כשהוא סובל מפגיעה מרסיסים בחזה ובבטן, אך בדרך לבית החולים נקבע מותו.פראמדיק מד"א מוטי שוב וחובשי מד"א בן טטרו וישראל לוגסי, שנכחו בזירה, סיפרו כי "מיד לאחר האזעקה הזניקו אותנו לבית פרטי שספג פגיעה מרקטה, בכניסה לבית ראינו גבר בשנות השישים שוכב מחוסר הכרה לאחר שנפגע בחזה מרסיסים, הענקנו לו טיפול רפאי מציל חיים ופינינו אותו לבית חולים בדחיפות תוך המשך טיפול כשמצבו קריטי".הפגיעה באשקלון מגיעה בצל ירי הרקטות משטח הרצועה לאזור הדרום שהחל אמר וממשיך גם במהלך הלילה, לאחר שיותר מ-250 רקטות נורו במהלך השבת. כתוצאה מהירי נפצע בן ה-58 אחר שרקטה פגעה פגיעה ישירה בבניין באשקלון. אתמול נפצעה אישה בת 80 באורח קשה בקריית גת, גבר בן 50 באורח בינוני באשקלון ושני פצועים בלקיה. אזעקות נשמעו גם בבאר שבע, חוף אשקלון, אופקים, קריית גת ובשדרות. בתגובה לשיגורים, מערכת כיפת ברזל הופעלה וביצעה עשרות יירוטים. (עדכון ראשון: 05:20)