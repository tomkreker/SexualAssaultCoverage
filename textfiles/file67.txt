ההחלטה הדרמטית של הפצ"ר שרון אפק לבטל את כתב האישום נגד הנאשם באונס בת ה-7 בבנימין התקבלה לאחר שהחוקרים לא הצליחו להפיק ראיות פורנזיות מממצאים חדשים שהוצגו להם על ידי המשפחה. "החוקרים ינסו לחקור את התיק כאילו הגיע אלינו בפעם הראשונה", אמר גורם בכיר גורם בכיר במשטרה אמר הבוקר (שלישי) לוואלה! NEWS לאחר ההודעה על ביטול כתב האישום נגד מחמוד קטוסה שנאשם באונס ילדה בת שבע בבנימין כי "עכשיו מתחילים את החקירה מאפס כשהחשוד המרכזי שלנו הוא קטוסה". לדברי הגורם, "החוקרים ינסו לחקור את התיק כאילו הוא הגיע אלינו בפעם הראשונה. ההחלטה של הפצ"ר התקבלה כבר אתמול בבוקר, אולם בעקבות הפגישה עם נציגי המשפחה של הילדה הודיעו לפרקליט כי יש להם ראיות נוספות".במשך כל הלילה פעלו חוקרי המז"פ וחוקרי ימ"ר ש"י כדי לבדוק את החפצים שנאספו מביתה של הילדה והם כללו כמה פריטים: בגדים, תיק בית הספר והיומן של הילדה עליהם הצביעו בני המשפחה ומה שלא נבדק בחקירה הראשונית. ההחלטה של הפרקליט הצבאי הראשי שרון אפק התקבלה כבר אתמול בבוקר. נציגי בני משפחתה של הילדה זומנו לשיחה עם נציגי הפרקליטות שבמהלכה הם העלו את הטענה כי לא הכול נבדק ולא נלקחו ממצאים פורזניים מחפציה ובגדיה של הילדה. עוד בנושא: בפרקליטות ובמשטרה מיהרו לאסוף את החפצים שעליהם הצביעו בני המשפחה ובמשך שעות עבדו בניסיון להפיק דנ"א או ממצא פורנזי. משלא צלח הניסיון, התקבלה הבוקר ההחלטה לחזור סופית מכתב האישום. גורם בכיר אמר לוואלה! NEWS "כי עכשיו מתחילים את החקירה מאפס כשהחשוד המרכזי שלנו הוא מחמוד קטוסה. החוקרים ינסו לחקור את התיק כאילו הוא הגיע אלינו בפעם הראשונה".הפצ"ר אפק כתב היום בהודעתו כי "התשתית הראייתית הניצבת בבסיס כתב האישום אינה עולה בעת הזאת כדי 'סיכוי סביר להרשעה'", כתב הפרקליט הצבאי בנימוק לשחרור. חקירת המשטרה נגד קטוסה תימשך וכן יבדקו כיוונים נוספים "מתוך מטרה למוצת את החקירה ולהגיע לחקר האמת". הפרקליט הצבאי הבהיר כי "ככל שיעלו בחקירה ראיות המבססות הגשת כתב אישום חדש, נגד קטוסה או נגד אחרים, כך ייעשה".לפי השלמות החקירה שבוצעו וניתוח פעולותיה סבר הפרקליט הצבאי כי לא התגבש בתיק סיכוי סביר להרשעתו. כל הגורמים שהיו מעורבים בחקירת הפרשה הסבוכה בהם ראש אגף חקירות ומודיעין במשטרת ישראל, ראש חטיבת החקירות והתובע הצבאי הראשי סברו כי קיימות ראיות לכך שהקטינה נפגעה מינית וכן שקיימת תשתית ראיות מסוימת המצביעה על מעורבותו של קטוסה בפגיעה בה. עם זאת, סברו כי שאין בתיק החקירה כיום די ראיות לביסוס כתב אישום נגדו.הפרשה נחשפה עם הגשת כתב האישום החמור נגד קטוסה, העובד כשרת בבית הספר בו לומדת הילדה. לפי כתב האישום, בין החודשים פברואר לאפריל, או במועד הסמוך להם, לקח בכוח קטוסה את הילדה מבית הספר לדירה בשכונה סמוכה. עוד נטען כי בדירה היו מכרים שלו, שהחזיקו את הילדה בעוד הנאשם אונס אותה. כתב האישום עורר תגובות זועמות נגד הנאשם וטענות למניע לאומני. לצד זאת, חשף כתב האישום גם כשלים ורשלנות רבה בחקירה.