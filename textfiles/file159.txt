המתלוננת, צעירה בת 21, האשימה את החשודים שאנסו אותה בדירתה. החשודים מכחישים שלושה גברים מהגליל העליון, בני 29-27, חשודים כי אנסו ביום שלישי האחרון צעירה בת 21. החשודים נעצרו בידי המשטרה אך הם מכחישים את המיוחס להם.השלושה הובאו היום (שישי) לבית משפט השלום בקרית שמונה, לדיון בבקשת המשטרה להאריך את מעצרם. הדיון נערך בפני השופט מורן גורן.עורכי הדין דוד וגליל שפיגל המייצגים את אחד החשודים, טענו כי יש בידיהם ממצאים המראים כי לא מדובר במקרה אונס. לדבריהם, עדותו של החשוד אותו הם מייצגים היא אמינה ומציגה כי פעל כשורה. "מדובר במקרה שהוא העתק-הדבק למה שקרה בקפריסין וזה גם יסתיים באותה צורה, ללא כתב אישום", אמר שפיגל. המקרה התרחש לפני שלושה ימים, לאחר שהצעירה ושלושת החשודים בילו בפאב בגליל העליון. מהחקירה עולה כי אחד החשודים הלך אחרי הצעירה לדירתה והזמין את שני חבריו לדירה באמצעות הודעת ווטסאפ. השניים הגיעו למקום, שם לטענת המתלוננת השלושה אנסו אותה. עורכי הדין משה גלעד ורינת פרל-גלעד, המייצגים את אחד החשודים, ביקשו כי חוקרי המשטרה יצפו במצלמות האבטחה של הפאב ויראו כי גירסתו אכן נכונה.