תושבי שכונת הדר יוסף דיווחו על הפדופיל בקבוצת הווטסאפ השכונתית, לאחר שתקף ילדה וצעירה בסמיכות זמנים ובאותו אזור. גננת שהבחינה בו בסמוך לגן בו עבדה - הזעיקה את המשטרה. בתום חקירה הוא הובא להארכת מעצר אסירים לבנונים ברחו מהכלא ונהרגו בתאונת דרכים פדופיל נעצר סמוך לגן ילדים בשכונת הדר יוסף בתל אביב השבוע והיום (שלישי) יובא להארכת מעצרו בבית משפט. על פי החשד, האדם תקף ילדה בת 11 וצעירה מהשכונה בסמיכות זמנים ובאותו האזור. תושבי השכונה העבירו בימים האחרונים את תיאור האדם בקבוצת הווטסאפ השכונתית והתושבים התגייסו לחיפושים. גננת שעובדת בגן ילדים בהדר יוסף, קראה את תיאורו של האדם והבחינה בו בסמוך לגן שבו היא עובדת. הגננת  הזעיקה את המשטרה, ושוטרי משטרת תל אביב צפון הגיעו למקום, עצרו את החשוד, והוא נלקח לחקירה. לקריאה נוספת: בתחילת החודש המשטרה עצרה 13 חשודים בעבירות פדופיליה שנחשפו בעזרת סוכנת סמויה של המשטרה. העצורים חשודים בעבירות של הטרדה מינית, ומעשים מגונים בילדה בת 14 וחלקם אף נעצרו בחשד לניסיון אונס תוך שהם מודעים לגיל הצעיר של הילדה. אחד העצורים הוא עוזר אפסנאי בקבוצת מכבי תל אביב בכדורגל.