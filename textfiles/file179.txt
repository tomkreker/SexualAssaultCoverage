לאחר שהמשטרה העבירה את תיק החשד לאונס קבוצתי שעברה בת 13 בבית ספר בדרום ללא חשודים במעשה, נער שעוכב השבוע לחקירה זומן למסדר זיהוי. "לא נאפשר גדיעת החקירה ומיצוי כל ההליכים, דמה של ילדה בת 13 אינו הפקר", מסרו עורכי דינה המשטרה תקיים היום (רביעי) מסדר זיהוי לחשוד נוסף בפרשת החשד לאונס הילדה בבית ספר בדרום.  מסדר הזיהוי יתקיים לאחר שבשבוע שעבר הודיעה המשטרה כי תיק החשד לאונס קבוצתי של הנערה בת ה-13 הועבר לפרקליטות. בהודעת המשטרה נכתב כי "מיד עם קבלת התלונה נפתחה חקירה ובוצעו פעולות החקירה הנדרשות, ביסודיות וברגישות, הכול במטרה להגיע לחקר האמת. עם תום החקירה היום הועבר תיק החקירה לעיון הפרקליטות"."לא נאפשר גדיעת החקירה ומיצוי כל ההליכים, דמה של ילדה בת 13 אינו הפקר", מסרו עורכי דינה של הילדה. מסדר הזיהוי יתקיים היום לאחר שבסוף השבוע זיהתה בבית הספר הילדה אחד מהחשודים באינוסה, כעת חמישה ימים אחרי יחלו הליכי החקירה מחדש ומסדר הזיהוי בראשם. בחודש שעבר סיפרה הנערה לאביה כי נאנסה על ידי הנערים הלומדים עמה בבית הספר במשך כמה ימים במקלט המוסד החינוכי. בעקבות זאת, הוריה של הנערה הגישו תלונה בתחנת המשטרה בעיר. ארבעה נערים עוכבו לחקירה ובמהלכה נערך מסדר זיהוי לשלושה מהם, אך הנערה לא זיהתה שניים מהם. בהמשך ארבעתם שוחררו.אביה של הנערה טען כי סיפרה לו על המעשים הקשים שחוותה בשטח בית הספר, וכי הנערים החשודים אף צילמו אותה בעת האונס. "באתי ביום שישי הביתה. היא אמרה לי אבא אני רוצה לדבר איתך... היא אמרה לי אבא, אל תכעס. שאלתי אותה מה קרה. חשבתי שאולי תספר לי שקרה משהו בלימודים. היא אמרה אבא, אנסו אותי. שאלתי אותה מי? מה? היא אמרה לי שאלה היו ארבעה. 'אנסו אותי. קשרו אותי. סתמו לי את הפה עם סלוטייפ. היא עד עכשיו רק בוכה. הם הרסו משפחה שלמה. הם הרסו ילדה", אמר האב. "לא מעניין אותי כלום. אני רק יודע שאני לא אעזוב את הילדה. עם כל כמה שהמצב אצלנו קשה עכשיו נהיה עוד יותר קשה. רצחו אותנו ואותה. רצחו אותה. היא חיה מתה".