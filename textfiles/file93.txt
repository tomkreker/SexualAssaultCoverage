החשודים, תושבי ירושלים ומעלה אדומים בשנות ה-20 לחייהם, נעצרו בחשד שביצעו סדרת עבירות בהן סרסרו בנערה כבת 15 והפעילו אותה כנערת פיתוי על מנת להביא קורבנות לפגישה עמה ביער בעיר ולשדוד אותם. בנוסף, אחד מהם חשוד כי ביצע בה עבירות מין. ביהמ"ש האריך את מעצרם המשטרה הודיעה היום (ראשון) כי עצרה שני צעירים בשנות ה-20 לחייהם, תושבי ירושלים ומעלה אדומים, בחשד שביצעו סדרת עבירות בהן סרסרו בנערה כבת 15 והפעילו אותה כנערת פיתוי על מנת להביא קורבנות לפגישה עמה ולשדוד אותם. בנוסף הם חושדים כי אחד מהם ביצע בבת ה-15 עבירות מין, וכן שנהגו לפרסם את מספר הנייד שלה ברשתות החברתיות, ולשלוח תמונות אינטימיות שלה.החקירה החלה בשבוע שעבר בעקבות תלונה שהוגשה במשטרת ירושלים על ידי אדם שנשדד על ידי שני צעירים שהכיר. לטענותיו השניים שדדו ממנו רכוש ואת כספו ביער בצפון העיר. עם פתיחת החקירה אותרה בת ה-15 ונחשף כי השניים ביצעו בה, ובאמצעותה, את העבירות. החשודים, שאחד מהם הסתתר מהמשטרה בצפון הארץ ושם נעצר, נחקרו בחשד לעבירות קבלת דבר במרמה, קשירת קשר לפשע, שוד מזויין, סרסרות מחמירה בקטינה שמלאו לה 14, בעילת קטינה מתחת לגיל 16 שלא בהסכמתה החופשית. מעצרם הוארך על ידי בית משפט השלום בירושלים, והיום צפויה הארכה נוספת של אחד מהם. החקירה בעניינם נמשכת.עוד בוואלה! NEWS: