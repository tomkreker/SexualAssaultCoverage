מכתב האישום עולה כי הרופא ביצע את העבירות באחד ממטופליו בכמה הזדמנויות במרפאתו בדרום הארץ. סנגורו, עו"ד אלון אייזנברג, טען: "מדובר בעלילת דם" בית המשפט העליון התיר היום (שני) לפרסום כי ד"ר ליאור וולצ'ק, רופא מדרום הארץ, נאשם בעבירות מין במטופל. על פי כתב האישום, העבירות בוצעו לכאורה בכמה הזדמנויות במרפאתו של ד"ר וולצ'ק. סנגורו של הרופא, עו"ד אלון אייזנברג, מסר: "מדובר בעלילת דם".לפני כחודש הותר לפרסום כי הפסיכולוג ד"ר עידן קוסובסקי חשוד בעבירות מין בילדים. לפי החשד, קוסובסקי ביצע עבירות של מעשים מגונים ומעשי סדום לפני כמה שנים, בזמן שהתגורר וטיפל בילדים בבאר שבע. הפסיכולוג, בן כ-50 ותושב זכרון יעקב, נעצר בתחילת החודש, ובמהלך החקירה המשטרה טענה כי החשד נגדו התחזק. מ', אחד המתלוננים המרכזיים בפרשת הפסיכולוג קוסובסקי, מתקשה עדיין להתנהל בין הצורך לשתף בזוועה שחווה לבין הכאב הצף ועולה עם החשיפה למה ששנים הודחק. "עידן קוסובסקי היה לבן בית אצלנו", סיפר מ' על היכרותו עם הדוקטור שאז היה עוד סטודנט, ושרק אחרי עשרות שנים הוא העז להתלונן כנגדו. "ההורים שלנו קיבלו אותו בחיבוק גדול", הוא תיאר. "כשתמורת כל זה הוא ביקש עזרה במקום לישון, הם סיפקו לו חדר עם מיטה חמה. אבל, בזמן שכל זה קרה. קרה עוד משהו מתחת לאף של ההורים. נולדו להם ארבעה נפגעים מינית, חלקם במשך שנים".