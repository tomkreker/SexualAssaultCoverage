בעקבות עדויות ופעולות נוספות שני פלסטינים עוכבו לחקירה במסגרת אונס הילדה בבנימין. במקביל, שני החשודים שנעצרו בחשד למעורבות במעשה שוחררו לבתיהם. גורמים במשטרה ציינו כי ייתכנו עיכובים ומעצרים נוספים בפרשה שני פלסטינים נוספים עוכבו היום (רביעי) לחקירה במסגרת חקירת אונס הילדה בת השבע בבנימין. זאת בעקבות עדויות ופעולות נוספות שנערכו בחודש וחצי האחרון מאז נפתחה החקירה מחדש. בתוך כך, שני הפלסטינים שנעצרו אתמול בחשד למעורבות באונס שוחררו היום ממעצר. לפי גורמים במשטרה ייתכן שבזמן הקרוב יהיו עיכובים ומעצרים נוספים בפרשה.אלו המעצרים הראשונים שמבצעת המשטרה לאחר שבחודש יוני הפרקליטות הצבאית חזרה בה מכתב האישום שהוגש נגד מחמוד קטוסה, תושב דיר קדיס שנעצר בחשד לאונס בת השבע ושוחרר. בתגובה לפרסום על המעצרים אמר קטוסה כי הוא "מחכה לאמת יותר מכולם". לדבריו, "אני צריך את האמת זה מה שחשוב לי ולמשפחה לי. זה מאוד חשוב לנו. רק את האמת אנחנו צריכים. אני והמשפחה שלי רק מתפללים שהאמת תצא לאור".קטוסה, בן 47 ששימש כאב בית בבית הספר בו למדה הילדה, נעצר בתחילת חודש מאי. הפרשה עוררה הדים רבים ברחבי הארץ, אולם הפרקליט הצבאי הראשי, אלוף שרון אפק, טען כי מהממצאים שעלו בהשלמות החקירה לא התגבש סיכוי סביר להרשעתו לאחר בחינה מחודשת של חומרי החקירה וקשיים שעלו בה. עם שחרורו, הודיעו בפרקליטות הצבאית ובמשטרה כי חקירת האונס תימשך.(עדכון ראשון: 17:10)