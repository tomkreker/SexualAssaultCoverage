החשוד, תושב ג'דיידה-מכר בשנות ה-30 לחייו, נעצר היום לפנות בוקר. במהלך חיפוש שנערך בביתו נתפסו מחשב וטלפון נייד לצרכי חקירה. מעצר הוארך בבית משפט השלום בעכו עד ליום ראשון. סנגורו: "הוא מכחיש מכל ומכל" מורה, תושב ג'דיידה-מכר שבגליל המערבי, נעצר הבוקר (חמישי) על ידי המשטרה בחשד שביצע עבירות מין במספר תלמידות בתיכון בו לימד בעיר עכו. המורה, בשנות ה-30 לחייו, חשוד שהטריד מינית מספר נערות הלומדות בתיכון לאורך תקופה. החקירה רק בראשיתה, והמשטרה בודקת את היקף העבירות הנחשדות, גם מבחינת עוצמתן וגם מבחינת מספר הקרבנות לכאורה. החשוד נעצר בביתו היום לפנות בוקר והועבר לחקירה בתחנת המשטרה. בחיפוש שנערך בביתו נתפסו מחשב וטלפון נייד לצרכי חקירה. בבית משפט השלום בעכו האריכה השופטת אביגיל זכריה את מעצרו של החשוד בארבעה ימים עד ליום ראשון. "מדובר בעלילות שווא", אומר לוואלה! NEWS עו"ד נאסר עמירי, המייצג את המורה, "החקירה בראשיתה, המשטרה לא אמרה לו כמעט שום דבר וגם בבית המשפט סירבה לומר במה מדובר. הוא מכחיש מכל וכל את המיוחס לו". עוד אמר כי המשטרה לא הטיחה את החשדות בפניו עד למועד הדיון וסרבה לענות על השאלות ששאלתי עליהן בתואנה של חשד לשיבוש הליכי חקירה". ביום שני הוגש בבית משפט השלום בנתניה כתב אישום נגד בעז ליובין, תושב תל אביב בגין עבירות מין הכוללים שישה אישומים, ובהם בין היתר מעשה מגונה בילד וכן החזקה וצריכה של חומרים בעלי אופי פדופילי.מכתב האישום עולה כי ליובין לימד שיעורי פיתוח קול ופסנתר בסטודיו למוזיקה במתנ"ס בשרון ובסטודיו החל בשנת 2016 ולמשך שלוש שנים, וכן בבית ספר בראשון לציון בשנת 2015. במהלך השיעורים נהג ליובין לתרגל עם הילדים שלמדו אצלו תרגילי נשימה ודמיון מודרך, במהלכם הורה להם לשכב על הרצפה על גבם, אז לפי כתב האישום, נהג לבצע בהם מעשים מגונים.במקרה נוסף, במהלך שנת 2015 בזמן שלימד שיעורי פסנתר במתנ"ס, ובמספר הזדמנויות שונות, חיבק את הילד שלמד אצלו ועשה בו מעשה מגונה. אישום נוסף מתאר כי בשנת 2014 ולמשך שנתיים נהג להוריד למחשבו האישי תמונות וסרטונים רבים בעלי אופי פדופילי.(עדכון ראשון: 11:10)