מ' היה עולה חדש ובן 8 בלבד, כשלטענתו עידן קוסובסקי שחשוד בעבירות מין פגע בו. בעדות שנחשפת לראשונה בוואלה! NEWS הוא מתאר כיצד הפסיכולוג שסייע למשפחתו בקליטה והפך לבן בית, פגע בילדים מתחת לאף של ההורים. "הוא אמר שזה סוד שאסור לספר. אצל אחרים זה המשיך שנים" אסירים לבנונים ברחו מהכלא ונהרגו בתאונת דרכים מ', אחד המתלוננים המרכזיים בפרשת פסיכולוג הילדים ד"ר עידן קוסובסקי, מתקשה עדיין להתנהל בין הצורך לשתף בזוועה שחווה לבין הכאב הצף ועולה עם החשיפה למה ששנים הודחק. קוסובסקי נחשד בביצוע עבירות מין בקטינים, ונעצר פעם נוספת לפני כשבוע לאחר שהוגשו תלונות נוספות נגדו."עידן קוסובסקי היה לבן בית אצלנו", מספר מ' על היכרותו עם הדוקטור שאז היה עוד סטודנט, ושרק אחרי עשרות שנים הוא העז להתלונן כנגדו. "היינו שתי משפחות בהן האמהות אחיות, רק עלינו ארצה, ומיד באותה שנה עידן קוסובסקי נכנס לחיינו דרך היכרות עם בן דודי שהיה בן 12 אז. עידן היה המלאך שהגיע לשמור עלינו במעבר הקשה הזה. היינו עולים חדשים, בלי שפה, בלי כסף ועם הורים שצריכים לעבוד משמרות כפולות כדי להסתגל ולהתבסס במציאות החדשה. עידן סיפק את הצרכים שהמשפחות היו צריכות. סייע לנו בשיעורי בית, לימד אותנו את השפה ונלחם בבירוקרטיה בשביל המשפחות אל מול המוסדות"."ההורים שלנו קיבלו אותו בחיבוק גדול", הוא תיאר. "כשתמורת כל זה הוא ביקש עזרה במקום לישון, הם סיפקו לו חדר עם מיטה חמה. אבל, בזמן שכל זה קרה. קרה עוד משהו מתחת לאף של ההורים. נולדו להם ארבעה נפגעים מינית, חלקם במשך שנים. פגיעה מינית מלאה, עם חדירה ועם מין אוראלי". "אני הייתי אז בן שמונה כשהוא לקח אותי אליו הביתה. הוא התחיל ללטף אותי, לעסות לי את הגב ופתאום מצאתי את עצמי בלי בגדים והוא יורד לי. משם, הייתה חדירה, עד שהוא סיים את שלו. הוא אמר לי שזה סוד שלנו. שאסור לי לספר סודות", הוא מגלה באומץ ובכאב רב. "ועוד משהו", הוא מבקש להדגיש: "הפגיעות העמוקות שבנפש, מה שמכונה תסמונת הקורבן". הוא אומר כי היה זה מקרה בודד שהותיר עליו חותם לשארית חייו. "אצל אחרים זה המשיך שנים".לדבריו, "בגלל העזרה הכל-כך חשובה שסיפק להורים, ההורים אהבו אותו כמו בן בית. מה שהגביר את הקושי שלנו כילדים לחשוב ולספר להם, כי כולם אהבו אותו. וכך כל אחד מאיתנו שמר את הסוד הזה בבטן, עד שזה פגש אותנו בחיים הבוגרים. עכשיו אנחנו חזקים ומבינים שכל מה שהוא עשה, הוא עשה כי הייתה לו מטרה. או איך שהוא אוהב לקרוא לזה 'אינטרס'. הוא היה נוהג להגיד לי את זה כל הזמן. 'הכל זה אינטרסים, ברגע שצד אחד מאבד אינטרס אז הקשר נגמר'". "למה זה כל כל מזעזע את כולם? כי כולם ראו את הצד הטוב שלו. כולם ראו מה שהוא רצה שאחרים יראו. כי הרי אם היו יודעים שהוא זבל, אף אחד לא היה מזועזע. מי שקורא על פגיעות מיניות נמשכות מוצא שב-98% מהפעמים הפוגע הוא דווקא דמות דומיננטית לחיקוי של כל הסביבה"", המשיך מ'.הוא קרא לאחרים לעשות בירור, ואם צריך, להתלונן. "מעמקי לבי אני מבקש מכל הורה לשאול את עצמו שאלה אחת: האם כדאי לברר עם הילד אם הוא פגע בו. אם חלילה כן, תעשו מה שאמי לא הייתה יכולה לעשות בשבילי. תהיו שם בשבילו בתקופה הכי קשה בחיים שלו. תגיעו אליו לחושך שהוא נמצא בו ותעצרו אצלו את כל מה שעתיד להיבנות אצלו כתוצאה מה הפגיעה". "תאמינו לי, גם לי וגם אחרי 22 שנה יש עוד הרבה עבודה לעשות אל מול הפסיכולוג שלי", אומר מ', "עידן קוסובסקי הוא לא העניין כאן, הוא לא מה שמעניין אותי כרגע. העניין פה זה הילדים. אני מספר את זה לכל מי ששומע, כבן לאמא, היום כהורה לילדים. אנחנו כולנו רוצים להגיד שליבנו יחד עם אישתו וילדיו ומאוד חרדים לשלומם. אנחנו מודעים לכך שלהרבה מאד אנשים השתנו החיים בין לילה, וקהילה שלמה עוברת טלטלה איומה. כל זה נלקח בחשבון בכובד ראש אצלנו בדרך לתחנת המשטרה ובמלחמה שניהלנו מול בית המשפט כדי לפרסם את שמו". מ' סיפר לוואלה! NEWS שלפני כ-11 שנה הוא התעמת לראשונה פנים אל פנים מול קוסובסקי. לדבריו הוא למד אז שלאירוע בריתה של אחיינית שלו, בת של אחד מבני הדודים, הוזמן ידיד המשפחה הפסיכולוג, ואחיו של מ' התקשר אליו ואומר לו שיש לו משהו חשוב לומר לו. "ישר שאלתי אותו אם זה קשור לעידן והוא אמר כן והתוודה על המעשים שעשה בו. לאירוע כבר הגעתי טעון ובסוף האירוע במגרש החנייה פניתי לעידן והתעמתתי איתו. הוא התנצל ואמר שהוא מקבל טיפול". בשנים האחרונות השתקע עידן קוסובסקי בזכרון יעקב ולאחר שנים בהן התגורר מול גינה ציבורית בשכונה אחת, העתיק את מגוריו אל בית מול בית ספר יסודי שהיה מפנה אליו ילדים לטיפול. הפרשה נחשפה בדרום, שם התגורר כסטודנט והחקירה התנהלה בתחנת באר שבע. אחר כך שמו וזהותו הותרו לפרסום על ידי בית המשפט העליון והפרסום הביאו להתפתחויות בפרשה. המשטרה מסרה כי "עם התרת פרסום השם והפרטים אנו מבקשים מכל מי שיש בידו חשד כי נפגע להגיש תלונה בתחנת המשטרה הקרובה למקום מגוריו".ואכן, מאז שפורסם שמו יש כבר מתלונן נוסף בדרום, חבר של החמישה ממרכז הקליטה, ובסך הכל שישה מתלוננים שם, ובנוסף התקבלו עוד שתי תלונות בתחנת המשטרה בזכרון יעקב, צעירים שהאחד היה בן פחות מ-14 והשני בן פחות מ-16 בעת שלטענתם הוא ביצע בהם עבירות מין חמורות. הוא נעצר שוב ביום שני שעבר, וביום חמישי בבית משפט השלום בחדרה השופט אהוד קפלן האריך את מעצרו בשנית בחמישה ימים נוספים. הוא ציין כי אין בטענה שהעבירות בדרום התיישנו כדי להפחית את החשד הסביר שקיים בתיק הנוכחי. הוא קבע כי "החשד התחזק מאז הארכת המעצר הקודמת" וכי "חוקרת ילדים תומכת בגרסה שנמסרה לה מחקירה שגבתה מקטין". החקירה כנגד קוסובסקי בעיצומה, ותובע מטעם פרקליטות מחוז חיפה כבר מלווה אותה. בתוך כך, אתר האינטרנט שלו הוסר בינתיים מהרשת. עו"ד שמואל ברזני ועו"ד ניר דביר המייצגים אותו ממשיכים להכחיש בשמו את החשדות וטוענים כי מדובר בעלילת שווא.