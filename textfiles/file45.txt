רס"ן במיל' שירה אטינג, שמונתה ביוני למנכ"לית מכינת בני ציון, הודיעה על סיום תפקידה. אתי בללי, אמה של גלי שנספתה באסון, אמה כי שירה "ראתה רק את חרטם המסוק אותו כיוונה, בלי קשר למי שוכב שותת דם בצד הדרך". במקביל, שימוע נקבע למנהל המכינה לשעבר המואשם בהריגה המנכ"לית החדשה של מכינת "בני ציון", טייסת מסוקי הקרב רס"ן (במיל') שירה אטינג, הודיעה היום (ראשון) על סיום תפקידה. הודעתה של אטינג, שמונתה בחודש יוני לתפקיד, מגיעה אחרי התפטרותה של כל מועצת המכינה לאחר האסון שבו נספו עשרת הצעירים בחודש אפריל שעבר.עוד נודע כי נקבע תאריך לשימוע של מנהל מכינת "בני ציון" לשעבר יובל כהאן, בחודש יוני, והמדריך במכינה אביב ברדיצ'ב, ככל הנראה בחודש יולי. בחודש פברואר האחרון החליטה פרקליטות מחוז דרום להגיש נגד השניים כתבי אישום בגין הריגה וחבלה חמורה בכפוף לשימוע נגד השניים.במקביל, בהנהלת המכינה הכחישו הפרסום הערב בחדשות 13 כי בקרוב הוועד המנהל של המכינה יתכנס כדי לקבל החלטה על סגירת המכינה לצמיתות."עמותת בני ציון לא קיבלה החלטה על סגירתה של המכינה לצמיתות. בימים אלו העמותה בוחנת את אפיקי ההתפתחות של המקום וטרם נקבעו החלטות בנדון", נמסר מהנהלת מכינת בני ציון.מוקדם יותר נמסר כי "הועברה לידינו החלטת משרד החינוך להשהות ולא לתקצב את המכינה בשנה הבאה. לעולם נזכור ונכאב את מותם הטרגי של יעל, עדי, רומי, אילן, שני, גלי, מעיין, אגם, אלה וצור זכרונם לברכה. המכינה מצטרפת באופן מלא לקריאת המשפחות להקמה ועדת בדיקה ממלכתית בלתי תלויה".עוד בנושא: עוד נמסר מהנהלת המכינה כי "מאז האסון, ראשי המכינה החדשים לקחו אחריות על האסון וביצעו תהליכי התחדשות עמוקים, לצד החלטה על הקפאת שנת הלימודים הנוכחית לטובת הליך בדק בית מקיף, אשר בסיומו נכתב מסמך שקוף לציבור המפרט את מה שעל המכינה לשפר בנושאי בטיחות, צוות חינוכי, אורחות חיים, תוכנית חינוכית ועוד". "למרות השינויים הרבים שנעשו, נלמד את הערות משרד החינוך, ולאור זה אנו נבחן את צעדינו להמשך", הוסיפו. אתי בללי, אמה של גלי שנספתה באסון צפית, אמרה על פיטוריה של אטינג כי "לא ארגון הבוגרים ובטח לא יפה חדד ינציחו את הילדה התמה שלי. לאורך כל הדרך התעלמתם ממני, דאגתם רק לדבר אחד וזה למכינה שלכם. לא לקחתם אחריות, לא דרשתם לשלומי, הגעתם כשליחים חודשים אחרי שהתרגש עליי אסון בסדר גודל אינסופי עם מכתב מיובל שמנוע מלדבר איתי".בללי הוסיפה כי "שירה, שבשיחותינו הרבות הצעתי לשנות כיוון ולפעול למען תיקון אמיתי וכנה של מה שהביא לאסון להתרחש, גם היא ראתה רק את חרטום המסוק אותו כיוונה להצלת מכינת בני ציון, בלי קשר למי שוכב שותת דם בצד הדרך, ומתחנן שתעצור לחשב את המסלול מחדש". בנוגע לאפשרות שהמכינה תיסגר אמרה בללי "היי שלום מכינת בני ציון, פחות מכינה אחת לחקור".רחלי פרנקל, הגיבה בשם הוועד המנהל של מכינת בני ציון, ואמרה: "שירה אטינג הודיעה להנהלת העמותה על סיום תפקידה אחרי תהליכי בדק בית ותיקון יסודיים שביצעה השנה. הוועד המנהל והעמותה מודים לה על פועלה הרב בשנה האחרונה ומאחלים לה הצלחה רבה בהמשך"פרנקל הוסיפה, "בניגוד לפרסומים המוטעים, ובהתאם להחלטת משרד החינוך, המכינה לא תפתח בשנה הקרובה. עם זאת עמותת בני ציון לא קיבלה החלטה על סגירתה לצמיתות. בימים אלו העמותה בוחנת את אפיקי ההתפתחות של המקום. טרם נקבעו החלטות בנדון ולא התקבלה החלטה על סגירת העמותה לצמיתות".(עדכון ראשון: 22:09)