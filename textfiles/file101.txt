אחרי מציאת ה-DNA של שלושת הגברים האלמונים, הרשויות בקפריסין בודקות מי עוד מעורב בפרשה. המשטרה מנצלת את הארכת המעצר של החשודים כדי לבצע בדיקות בסוכנויות תיירות ובבית המלון. סרטון שלכאורה מתעד יחסים עם הצעירה הודלף: "שיבוש חקירה וחשיפת פרטי קטינים" אסירים לבנונים ברחו מהכלא ונהרגו בתאונת דרכים סרטון המתעד יחסי מין, שאותם לכאורה קיים חשוד מרכזי בפרשת האונס בקפריסין עם הצעירה הבריטית, דלף אל גורמים מחוץ לחדרי החקירות. זאת, כשבוע וחצי לאחר האירוע, שבמהלכו הופצו ברשת סרטונים שאין להם כל קשר למעורבים. עם זאת, אין כל אינדיקציה למועד הצילום, ולא ברור מה בא אחרי מה שנראה בו. , במהלך החקירות עלה נושא צילומי הווידאו של חשוד מרכזי בידי חבריו, ואחד הנחקרים אף הודה שצילם "וידיאו סלפי" של אקט מיני שלו עם הצעירה. גורם המקורב לחקירה ביקש להבהיר כי "הדלפת הסרטון מהווה שיבוש הליכי חקירה, וחשיפת פרטים של קטינים, הגם שבסרטון נראה בבירור כי מדובר ביחסי מין שקוימו בהסכמה מלאה". סנגוריהם של החשודים סירבו להגיב. במקביל, הם פועלים כעת לבדוק מהיכן מודלפים הסרטונים ונחושים כי הדין ימוצה עם המדליפים. החקירה נמצאת על פרשת דרכים אחרי שמתוצאות דנ"א שהתקבלו ביום חמישי לא ניתן היה להפריך את גרסתם של חמישה מתוך 12 העצורים כי אין להם יד ורגל באירוע, והם שוחררו. בנוסף לכך, ביום שישי הודיעה המשטרה הקפריסאית לבית המשפט כי מדגימות הדנ"א שנלקחו מהצעירה מיד לאחר האונס הנטען עולה פרופיל גנטי של עוד שלושה גברים אלמונים, שכלל לא נעצרו. במשטרת קפריסין בוחנים כעת מי עוד יכול היה להיות בין המעורבים, והאם הצליחו לחמוק מזרועות החוק במדינה שלושה חשודים באונס. המשטרה פונה למלון שבו שהו הנערים והצעירה, לבקרי הגבול בשדות התעופה בלרנקה הסמוכה ולאחרים. בנוסף לכך, דווח כי החלה בדיקה לגבי מה שיידרש על מנת לבצע חיקורי דין בישראל, אם יידרש הדבר, ומה סיכויי ההסגרה של חשודים בעבירת אונס מישראל, אם בכלל. גורמים בכירים במערכת יחסי החוץ המשפט אמרו לוואלה!NEWS כי הדבר אינו טריוויאלי כלל וכלל. בהסכמה בין הסניגורים למשטרה, שופטת בית המשפט בפראלימני האריכה את מעצר חמשת הצעירים בשישה ימים. המשטרה הודיעה לבית המשפט כי תנצל את התקופה לניסיון איתור שלושת האלמונים שהדנ"א שלהם בידה ושלצורך כך תבצע לאלתר בדיקות בסוכנויות תיירות ובבית המלון המדובר, שיבוצעו מסדרי זיהוי על ידי הצעירה שבהם יקראו להשתתף החשודים ושתיגבה עדות נוספת גם ממנה. עו"ד ניר יסלוביץ' בירך על דרישת משטרת קפריסין לקבל את רשימת האורחים מהמלון והתחלת הפעילות לקראת חיקור דין בישראל. "ממצאי בדיקת הדנ"א המלמדים שהיו שלוש חתימות דנ"א שלא שויכו לאף אחד מהנערים מוכיחות כי העצורים בקפריסין לא ביצעו כל פשע ויחסי המין שהיו היו בהסכמה", אמר עו"ד יסלוביץ'. "אני תקווה כי לא רק בישראל יידרש חיקור דין אלא בכל מדינה בעולם שממנה היה אורח במלון בגילאים הרלוונטיים, לא מן הנמנע כי המתלוננת פגשה גם נערים ממדינות אחרות במסגרת תפקידה כמארחת במלון".