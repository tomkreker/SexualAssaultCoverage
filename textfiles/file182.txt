נירית מסן פרנסיסקו, שהייתה נשואה לד"ר גיורא פראף פרי, סיפרה כי היא עברה ממנו גירושים קשים. "הוא היה עוקב אחריי וכותב אי-מיילם נוראיים לכל המשפחה שלי", אמרה. לדבריה, החשד שרצח את אשתו אסתי איננו מפתיע. "יש בו שני אנשים - מקסים ואכזרי. לא תמיד האמינו לי" גרושתו השנייה של ד"ר גיורא פראף פרי, , סיפרה היום (שני) לוואלה! NEWS כי היא בעבר הוטרדה ואוימה על ידו. "הרבה פעמים היה אומר 'אני מסוגל להרוג את אשתי לשעבר'. אני מופתעת ולא מופתעת, חטפתי הלם כי בכל זאת מדובר ברופא שכל הזמן מנסה להציל חיים, ופתאום לקחת חיים. זה כל כך אבסורדי", סיפרה נירית מסן פרנסיסקו, שהייתה נשואה לד"ר פרי משנת 1986 עד 2009.לדבריה, אחרי גירושיה היא נאלצה להזעיק את המשטרה בארצות הברית. "עברתי גירושים קשים מאוד ממנו. הוא היה עוקב אחריי, או שהיה נוסע ברחוב הלוך ושוב. הוא כתב אי-מיילים נוראיים לכל המשפחה שלי עם דברים שלא היו ולא נבראו", סיפרה.נירית תיארה אדם בעל שני צדדים - אחד מהם "מאוד אנושי", כלשונה, והשני אכזרי. "עברתי איתו גם קטעים מאוד לא נעימים. קשה לו לקבל את העובדה שלא רוצים אותו", היא תיארה. "אני חושבת שיש לו הפרעה נפשית, כי מצד אחד הוא מאוד נחמד, מקסים, חכם, אינטליגנטי ובאמת רוצה תמיד לעזור. מצד שני, יש בו כמו שני אנשים. הוא יכול להיות קשה ואפילו אכזרי לפעמים". על הסתירות באישיותו סיפרה: "הרבה פעמים היינו במקומות שבהם קרה משהו. למשל, היינו ביוון והייתה תאונת דרכים. הוא ישר יצא לעזרה של כולם, התלכלך מהדם והציל אותם. אבל מצד שני, אם מישהו היה חייב לו עשרה דולר הוא היה משתגע".לטענתה, בכתבות שהיא קראה בתקשורת "יש רק גרעין של אמת". היא אמרה כי "תמיד היו לו פנטזיות. פתאום קראתי שהוא פרופסור, לא רק דוקטור, ושהוא היה עשר שנים אצל האינדיאנים ולא רק ארבעה חודשים. יש המון שקרים והרבה דברים לא נכונים במה שהוא מספר. יש אמת ושקר - ככה זה גם בחיים שלו". מוקדם יותר היום, בית משפט השלום בבאר שבע התיר לפרסום את שמו והאריך את מעצרו עד ליום חמישי. פרי, בן 67 המומחה ברפואה פנימית ודחופה, עדיין מאושפז בבית החולים במצב בינוני, לאחר שעל פי החשד התהפך עם רכבו כשניסה להימלט. הנרצחת, אהרונוביץ', שהייתה מורה למוזיקה, הובאה מוקדם יותר למנוחות בבית העלמין בחבל השלום.נירית הכירה את גיורא כשהוא חזר לישראל מארצות הברית. "הרבה פעמים הוא היה מטייל ונעלם. יש לו קטע כזה, להיעלם. לא הגיע לעבודה וגם לא הודיע לי. היה פשוט הולך לשדה התעופה וקונה כרטיס. היו מחכים לו חולים בקליניקה והוא לא היה מגיע". היא הוסיפה כי  היא חשה הקלה כשהוא החל לצאת עם אשתו - אסתי אהרונוביץ', שלימים נרצחה על ידו על פי החשד. "זה היה בשבילי כיף גדול כי הוא פשוט עזב אותי", אמרה נירית. "מהרגע שהוא היה איתה, החיים שלי נעשו שקטים וטובים".פרי ואהרונוביץ' היו יחד במשך עשר שנים. על הרגע שבו שמעה על הרצח, אמרה נירית: "חטפתי הלם כששמעתי, אבל זה קצת מפתיע ולא מפתיע. מצד אחד, מאוד מפתיע שרופא לוקח אקדח והורג, אבל מצד שני היו בו הרבה דברים לא מובנים".לדבריה, "יש לו טוב לב ורצון להנהיג מול אטימות ורצון לא להבין. אני עושה את זה כי לא האמינו לי, כולם תמיד הסתכלו עליו כרופא הנחמד והחכם, ולא תמיד האמינו לי".