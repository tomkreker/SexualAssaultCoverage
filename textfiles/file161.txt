חוקרי המשטרה עצרו גבר בן 47 נתין זר בחשד שתקף מינית את הילדה בעת ששהתה אצל אביה בדירה בעיר. מעצרו של החשוד הוארך בבית המשפט בעיר עד מחר המשטרה חוקרת חשד לביצוע אנס בילדה בת ארבע בתל אביב - כך נמסר היום (ראשון) מדוברות המשטרה. לפי החשד, האונס בוצע בילדה על ידי מכר המשפחה בזמן ששהתה בדירת אביה בתל אביב. מעצרו של החשוד, נתין זר שמתגורר בתל אביב בן 47, הוארך עד מחר בבית משפט השלום שבעיר.עו"ד יעל פינקלמן שמייצגת מטעם הסניגוריה הציבורית את החשוד אמרה כי "החשוד משתף פעולה עם החוקרים ומכחיש את כל החשדות. אנו מקווים שהמשטרה תסיים את החקירה בהקדם".לפני כשבועיים אירע מקרה דומה, ילדה בת 13 מהדרום הגישה תלונה במשטרה על אונס קבוצתי במקלט בבית ספר שבו היא לומדת. המשטרה פתחה בחקירה של שוטרי מרחב נגב וחוקרת ילדים גבתה עדות מהנערה תושבת הדרום. בעקבות עדותה, נעצר צעיר שלומד בבית הספר אך שוחרר לאחר יומיים של חקירה בתנאים מגבילים. מספר צעירים נוספים עוכבו לחקירה ולאחר מכן שוחררו' לאחר שלא זוהו במסדר הזיהוי שערכה המשטרה. כרגע אין עצורים שחשודים באונס. ביום רביעי האחרון טוענה משפחתה שמצאה פריט לבוש שממנו המשטרה תוכל לחלץ DNA של החשודים במעורבות באונס בתם. הנערה התייצבה למסדר זיהוי נוסף וזיהתה חשוד נוסף שלטענתה מעורב במעשה ובין השניים נערך עימות.