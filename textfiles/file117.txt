בן 22 וגבר בן 36 חשודים שהתנפלו על בת 15 שחזרה מבילוי ערב, הכו אותה ואנסו אותה במשך זמן רב. היא איבדה את ההכרה ופונתה לקבלת טיפול רפואי לאחר שהתעוררה עם סימני אלימות. בית המשפט האריך את מעצרם של החשודים, שמכחישים את המיוחס להם שני תושבי ראשון לציון נעצרו אתמול (שישי) בחשד לאונס נערה בת 15 שעל פי החשד התרחש לפני עשרה ימים בעיר. החשודים, צעיר בן 22 וגבר בן 36, הובאו היום לדיון בעניינם בבית משפט השלום בפתח תקווה, שהאריך את מעצרם בשבוע. זהותם נאסרה לפרסום.על פי החשד, האונס התרחש בעת שהנערה חזרה מבילוי בערב, וצעדה בסמוך לשכנות רמת אליהו. השניים התנפלו עליה בסמטה חשוכה, הכו אותה וגררו אותה. לאחר מכן, על פי החשד, השניים אנסו אותה באכזריות במשך זמן רב. הנערה איבדה את ההכרה במהלך המקרה. כשהתעוררה, היא מצאה על גופה סימני אלימות ופונתה לקבלת טיפול רפואי.המשטרה איתרה את השניים באמצעות ממצאים פורנזיים שנמצאו בזירה. הם מכחישים את המעשים המיוחסים להם.לפני חודשיים צעיר נעצר בחשד לתקיפה וניסיון אונס של צעירה ברחוב הארבעה בתל אביב. מחקירה ראשונית עולה כי הוא עקב אחריה בעת שהלכה ברחוב ובשלב מסוים הפיל אותה לרצפה, הפשיט אותה וניסה לאנוס אותה. הצעירה צעקה ומאבטחים שהיו בקרבת מקום הגיעו במהירות, תפסו את החשוד והזעיקו את המשטרה.עוד בוואלה! NEWS: