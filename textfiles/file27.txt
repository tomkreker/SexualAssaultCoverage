בעז ליובין בן 27 מתל אביב מואשם בשישה מקרים שונים של עבירות מין בילדים בעת שלימד אותם פסנתר. בין האישומים, הורה לתלמידיו לשכב על הרצפה על גבם לטובת תרגיל דימיון מודרך, אז לפי כתב האישום, נהג לבצע בהם מעשים מגונים. "ניצל את תמימותם של הקטינים שלמדו אצלו" בבית משפט השלום בנתניה הוגש הבוקר (שני) כתב אישום נגד בעז ליובין, תושב תל אביב בגין עבירות מין הכוללים שישה אישומים ובהם בין היתר מעשה מגונה בילד וכן החזקה וצריכה של חומרים בעלי אופי פדופילי. מכתב האישום עולה כי ליובין לימד שיעורי פיתוח קול ופסנתר בסטודיו למוזיקה במתנ"ס בשרון ובסטודיו החל בשנת 2016 ולמשך שלוש שנים, וכן בבית ספר בראשון לציון בשנת 2015. במהלך השיעורים נהג ליובין לתרגל עם הילדים שלמדו אצלו תרגילי נשימה ודמיון מודרך, במהלכם הורה להם לשכב על הרצפה על גבם, אז לפי כתב האישום, נהג לבצע בהם מעשים מגונים. במקרה נוסף, במהלך שנת 2015 בזמן שלימד שיעורי פסנתר במתנ"ס, ובמספר הזדמנויות שונות, חיבק את הילד שלמד אצלו ועשה בו מעשה מגונה. אישום נוסף מתאר כי בשנת 2014 ולמשך שנתיים נהג להוריד למחשבו האישי תמונות וסרטונים רבים בעלי אופי פדופילי. לקריאה נוספת: "מדובר במי שפעל בשיטתיות תוך שניצל את תמימותם של הקטינים שלמדו אצלו", אמרה עו"ד חגית סלע זכאי שהגישה את כתב האישום, בעת הבקשה להאריך מעצרו. "הוא עשה שימוש לרעה בעובדה כי העביר את שיעוריו בחדר סגור בו הקטינים ששהו עמו ביחידות, סמכו על כישוריו ומקצועיותו והכל באצטלה של תרגילי דמיון מודרך ו/או תרגילי נשימה, אותם תיאר בפני הקטינים כיכולים לסייע להם במהלך השיעורים".