במסגרת המאבק נגד שחרורו המוקדם של עזרא שיינברג מצפת שהורשע בעבירות מין כלפי נשים בקהילה שלו, חברות כנסת מרחבי הקשת הפוליטית חתמו על מכתב תמיכה בנפגעותיו. הנשים פתחו בקמפיין מימון המונים שמטרתו לסייע להן במאבק המשפטי: ''די לעונשים מגוחכים'' עשר חברות כנסת חתמו השבוע על מכתב תמיכה בנפגעות עזרא שיינברג, הרב מצפת שהורשע בעבירות מין כלפי נשים בקהילה שלו ונידון למאסר ממושך. המכתב שנחשף לראשונה בוואלה! NEWS מתפרסם ברקע המאבק שהנשים מנהלות נגד שחרורו המוקדם של שיינברג בתוך כחצי שנה עם תום ריצוי שני שליש מנהלי מעונשו ובנוסף תביעה אזרחית שהגישו נגדו. במכתב כתבו הח"כיות "די לעונשים מגוחכים וקיצורי דרך לאנסים".שיינברג, ששימש כראש ישיבת "אורות האר"י" בצפת, הורשע לפני כשנה וחצי בתקיפה מינית של שמונה נשים, ונשלח לשבע וחצי שנות מאסר במסגרת הסדר טיעון. הנשים שנפגעו ממנו פתחו   שהן מנהלות נגדו ובמאבק נגד שחרורו המוקדם מהכלא. במכתב ציינו הח"כיות "אנו עומדות כאן אתכן ואומרות די. די לפגיעה תוך ניצול סמכות. די לעונשים מגוחכים וקיצורי דרך לאנסים מורשעים. די למקרי זוועה שנחשפים השכם והערב. אנו מתחייבות לפעול בבית המחוקקים ומחוצה לו למען נפגעי ונפגעות תקיפה מינית". הן קראו "לכל הציבור לתמוך במאבקכן הצודק, לתרום לפעילותכן החשובה לקידום הצדק ולהעלות את הנושא לסדר היום הציבורי, כי בנפשנו היא. מגיע לכולנו לחיות בחברה נקייה מניצול ופגיעה". על המכתב שאותו יזמה ח"כ עידית סילמן מהבית היהודי, חתמו גם יוליה מילינובסקי, קטי שטרית, יזבק היבה, פנינה תמנו שטה, כמאל מריח ע'דיר, שרן השכל ועוד. ח"כ סילמן אמרה כי "נפגעות עזרא שיינברג מנהלות בשעה זו מערכה חשובה כדי להשמיע את קול הצדק והאור בעולם. תמיכה בהן היא דבר הכרחי ומתבקש. כעת, הגיע הזמן להביע תמיכה גם מתוך בית המחוקקים של מדינת ישראל. ידעו כל נער ונערה, איש ואישה אשר נפגעו על ידי בעלי סמכות או כל פוגע אחר כי התמיכה בה חוצה מפלגות, דעות או מגזרים. עמן אנוכי בצרה".