בשנת 1999 עבר א', אז טירון בבסיס זיקים, אונס מצד ארבעה חיילים ששהו איתו באוהל. שנה וחצי לאחר מכן סיפר א' על האונס לסטודנט שחנך אותו, "בכיתי וצעקתי אבל אף אחד לא שמע". אחד מהנאשמים במעשה, שחר מזרחי, נעצר השבוע לאחר שנמלט מהארץ במהלך המשפט מעצר הנאשם באונס קבוצתי, 17 שנה לאחר שנמלט מישראל, השיב לכותרות את אותה תקרית קשה בבסיס זיקים. בחודש אוקטובר 1999 היה א' טירון בבסיס, במסגרת טירונות של חיילי מקא"ם (מרכז קידום אוכלוסיות מיוחדות). במסגרת שבוע שדאות אליו יצאו הטירונים, נשאר א' בבסיס מסיבות אישיות. כשהגיע באחד הערבים לאוהל בו ישן, פגש בחיילים ששהו בו. זהות ארבעה חיילים שהיו באוהל, למעט אחד, טוראי שחר מזרחי, לא הייתה ידועה למתלונן. הארבעה התעללו בא' באלימות פיזית קשה, גידופים, כפו עליו מין אוראלי וביצעו בו מעשה סדום.שנה וחצי אחר כך סיפר א' על האונס לסטודנט שחנך אותו באותה העת: "ביום שלישי לקראת ערב כי הייתי בגימלים וכל החברים היו בשדאות בשטח ואותי החליטו שרק למחרת אני אצטרף אליהם. הלכתי לאוהל והם היו ארבעה. בהתחלה הם רק קיללו ואמרו כל מיני דברים, אבל כשראו שאני לא שם לב אליהם התחילו המכות והמעשים. בכיתי וצעקתי אבל אף אחד לא שמע. הם אמרו שאף אחד לא יאמין לי ואם אספר אני אמות מבושה, 'כי רק בנות נאנסות ובנים לא' ".עוד בוואלה! NEWS הסטודנט הפנה את המתלונן לפסיכולוג בסיס תל נוף. לאחר כשלושה חודשים פנה א' למצ"ח ונפתחה חקירה בשיתוף המשטרה. חייל אחד הורשע בפרשה, יונתן קירשבלום, נגזרו עליו שש שנות מאסר במשפט בו שימש כתובע הצבאי רן כהן, כיום הסנגור הצבאי הראשי. כתב אישום הוגש נגד מזרחי, אך בשל הימלטותו מהארץ זוכו שני החיילים האחרים. במהלך המשפט קבע השופט כי "הנאשם הוכה ונאנס בבסיס הטירונות. נכחו באירוע ארבעה אנשים", ונטען כי מזרחי לקח חלק פעיל באירוע.מזרחי שב ככל הנראה לארץ עם דרכון לא ישראלי, וחי תחת זהות בדויה בהתנחלות בת עין שבגוש עציון. אתמול הוארך מעצרו בבית הדין הצבאי ביפו עד ליום שלישי. בין היתר צפויים להיחקר בקרוב קרוביו, ותיוחס לו גם עבירה של הימלטות. עם זאת, לא ידוע עדיין איך והיכן הסתתר ב-17 השנים האחרונות. עו"ד רוני קרדונר שמייצג את הנאשם מסר לוואלה! NEWS כי "מדובר בכתב אישום מלפני 17 שנה וישנם הרבה חומרים שנאספו עבור התיק ושאינם ברשותנו. משרדנו קיבל את הייצוג בתיק רק אמש בשעות הערב, כמו כן מציע לא למהר להסיק מסקנות וזאת עקב העובדה שבעבר כבר זוכו שני נאשמים במסגרת הליך שהתקיים בבית הדין".