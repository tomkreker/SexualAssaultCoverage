הפרקליטות הגישה ערעור על הזיכוי מעבירות הפרת אמונים, אף שהורשע במעשה מגונה. לטענתה, ביהמ"ש טעה כשזיכה אותו מרוב האישומים, תוך ההתעלמות מדפוס הפעולה לפיו ניהל יחסים עם שוטרות זוטרות והיה מעורב בעניינן. "המסר שזה לגיטימי, וניתן לחקות אותו" אסירים לבנונים ברחו מהכלא ונהרגו בתאונת דרכים פרקליטות המדינה הגישה היום (חמישי) ערעור בבית המשפט המחוזי בתל אביב על הכרעת הדין במשפטו של הניצב לשעבר ניסו שחם. לטענת המחלקה הפלילית בפרקליטות המדינה, בית משפט השלום טעה כשזיכה אותו מרוב העבירות שיוחסו לו והתעלם מדפוס ההתנהגות של שחם, לפיו ניצל את מעמדו למימוש צרכיו עם שמונה שוטרות שונות ולאחר מכן טיפל בענייניהן. לטענת הפרקליטות, שחם פעל תוך "ניצול מעמדו לצורך קשירת יחסים אינטימיים עם שוטרות הכפופות לו". עוד נכתב כי הוא פעל "במצבים של ניגוד עניינים ביחס לאותן שוטרות עצמן, פגע פגיעה חמורה בכבוד האדם של השוטרות, ביכולת התמרון החופשית שלהן מול מאווייו של מפקד בכיר מהן, ובחירותן לבחור את בחירותיהן באופן אוטונומי מוחלט".לקריאה נוספת: לטענת הפרקליטות, "עובד שכזה מנצל את מעמדו כדי לקיים יחסים אינטימיים (אף בהסכמה) - המסר הברור לחבריו לעבודה הוא שזה לגיטימי, שניתן לחקותו; שאם לו מותר, אז כך גם להם". עוד הוסיפו כי המסר שמתקבל הוא כי "אולי זו הדרך היחידה להתקיים ולהתקדם במקום העבודה" וכי "כך מתקדמות כל הנשים במקום העבודה".בחודש דצמבר נגזרו 240  שעות של עבודות לתועלת הציבור ושישה חודשי מאסר על תנאי נגזרו על שחם, שהורשע במעשה מגונה בשוטרת. מפקד מחוז ירושלים לשעבר הואשם בשורת עבירות, בהן הטרדה מינית של שוטרות ומרמה והפרת אמונים. באפריל האחרון הורשע במקרה הוסף של מעשה מגונה, אחרי שנישק שוטרת בניגוד לרצונה, וניסה לנשקה פעם נוספת. השוטרת לא הייתה כפופה לו.