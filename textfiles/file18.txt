עובדת זרה תבעה בני זוג לאחר שעזבה את עבודתה אצלם כשברקע טענות להטרדה מינית שחוותה. הזוג סירב לשלם פיצויים ולאחר הליך משפטי, בג"ץ קבע כי העזיבה התרחשה על רקע הטענות והיא זכאית לפיצוי בהתאם. "ככלל, עובד שהתפטר בשל הטרדה מינית זכאי לקבל פיצויים כאילו פוטר" עובדת זרה מהפיליפינים עזבה את עבודתה אצל בני זוג כשברקע טענות שהגבר הטריד אותה מינית. בני הזוג שהעסיקו אותה בתחום הסיעוד עבור האישה, סירבו לשלם לה פיצויי פיטורים אולם בג"ץ פסק אחרת, וקבע בסיום ההליך המשפטי כי עובד שהתפטר בשל הטרדה מינית במקום העבודה זכאי לקבל פיצויי פיטורין כאילו פוטר. הקביעה נשענת על עמדת היועץ המשפטי לממשלה, אביחי מנדלבליט, שהתייצב אף הוא לתהליך. "עובד שהתפטר בשל הטרדה מינית במקום העבודה זכאי לקבל פיצויים כאילו פוטר", נכתב בהחלטה. בהתאם הוא חייב את בני הזוג לשלם לה 75 אלף שקל פיצויי פיטורים.  לאחר שעזבה את עבודתה, היא הגישה תביעה בבית הדין האזורי לעבודה בתל אביב. לטענתה היא למעשה פוטרה על ידי הגבר ודרשה שישולמו לה רכיבי שכר שונים וכן פיצוי בלא הוכחת נזק הגלל הטרדה המינית שחוותה.עוד בוואלה! NEWS בנוסף, תבעה שישולמו לה פיצויי פיטורים והפקדות לקופת הפיצויים. בני הזוג טענו מנגד כי העובדת התפטרה ללא הודעה מוקדמת וללא סיבה מוצדקת וכי שולם כל הסכום המגיע לה בדין. בתגובה הם תבעו אותה וטענו כי זו שהטרידה מינית את הבעל, ואף תבעו סכומים נוספים בגין עילות שונות.בית הדין האזורי לעבודה פסק לטובתה 75 אלף שקלים בגין ההטרדה המינית, וקבע כי פוטרה על רקע מחלוקת בינה לבין המעסיק, בהקשר לזכותה למנוחה שבועית ולכן מדובר בפיטורים ומזכה אותה בסכומים הקבועים בחוק. בית הדין ציין, כי "בתנאים שבהם עבדה התובעת - שהיו כרוכים בהטרדות חוזרות ונשנות ויחס פוגעני מצד המעסיק, הרי שגם לו התפטרה, מדובר היה בנסיבות שבהן אין לדרוש מעובד להמשיך בעבודתו. אין ספק שאלה נסיבות המזכות בפיצויי פיטורים". בני הזוג ערערו לבית הדין הארצי לעבודה, שאישרר את תשלום הפיצויים בגין ההטרדה המינית, אולם ביטל את קביעת בית הדין האזורי ביחס לתשלום פיצויי הפיטורים. העובדת עתרה לבג"ץ שהמליץ כי היועץ המשפטי לממשלה, אביחי מנדלבליט, יגיש את עמדתו בסוגיה.עמדת היועמ"ש שהוגשה קבעה כי התפטרות עובד בעקבות הטרדה מינית שחווה מצד המעסיק, היא אכן בגדר "נסיבות אחרות שביחסי עבודה לגבי אותו העובד שבהן אין לדרוש ממנו כי ימשיך בעבודתו". בסיום הדיון בג"ץ החליט לבטל את פסק הדין של בית הדין הארצי לעבודה. "התוצאה של ראיית ההתפטרות כפיטורים משקפת את החומרה של הטרדה מינית במקום העבודה, ואת המציאות של עובד שנפגע באופן זה. גישה זו מתיישבת גם עם תיקוני החקיקה של השנים האחרונות, והרצון להילחם נגד התופעה המכוערת של הטרדה מינית בכלל, ובמקום העבודה בפרט. זאת, מתוך הכרה בפגיעה הקשה הנגרמת על ידי הטרדה המינית".