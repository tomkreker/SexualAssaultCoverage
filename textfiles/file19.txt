פרקליטות מחוז ירושלים הגישה כתב אישום נגד ולרי סאקוביץ', שנאשם ברצח ורדית בקרקנוט, מעשה סדום ועבירות מין. הוא התגורר שנים ארוכות בבלארוס, ולאחר שחזר לארץ והשתכן בהוסטל, נעצר בעקבות הצלבת דגימות דנ"א. הוא קשר עצמו לזירה, אולם הכחיש כי רצח את הצעירה - אמה של בקרקנוט: "אני מקווה שזה באמת הוא"- כתב אישום הוגש נגד ולרי סאקוביץ' בגין רצח ורדית בקרקנוט ומעשה סדום- דגימות דנ"א אפשרו התאמה בין סאקוביץ' לצעירה שגופתה נמצאה בשנת 1993- לפני כחודש המשטרה עצרה את סאקוביץ, תושב הוסטל שהגיע אחרי שהות ממושכת בחו"ל- במהלך הנסיעה סאקוביץ סטה מדרכו, חבט בה בחזקה, תוך שהוא מבצע עבירות מין ומעשה סדום, חנק אותה למוות והסתיר את גופתה. 26 שנים אחרי רצח ורדית בקרקנוט, פרקליטות מחוז ירושלים הגישה היום (ראשון) לבית המשפט המחוזי בעיר כתב אישום נגד ולרי סאקוביץ, בן 63 מירושלים, בגין רצח בקרקנוט בכוונה תחילה ומעשה סדום בשנת 1993. הצעירה, שהייתה בת 27 ביום הרצח, והתגוררה בקריית ענבים, יצאה בנובמבר 1993 מבית הספר לצילום בתל אביב שבו למדה ונראתה נכנסת למכונית ליד גשר לה גארדיה ומאז נעלמו עקבותיה. כשלא הגיעה לביתה, הודיעו בני המשפחה על כך למשטרה ובתום יומיים של חיפושים נמצאה גופתה. לקריאה נוספת: מכתב האישום עולה כי בקרקנוט עלתה אל המושב האחורי של הרכב, ובמהלך הנסיעה סאקוביץ' פנה לכביש 395, ובין מושב כסלון למושב אשתאול סטה מהכביש אל דרך עפר והמשיך בנסיעתו לתוך היער מדרום לכביש. בעודם ביער, חבט בה בחזקה, תוך שהוא מבצע עבירות מין ומעשה סדום. בהמשך, הוא חנק אותה בכוח תוך שהוא לוחץ בשתי ידיו על צווארה, וגורם למותה, וזאת בין השאר כדי להבטיח את הימלטותו מן הדין. מכתב האישום עולה כי הוא גרר אותה כ-17 מטרים אל עבר מסלעה מוסתרת ביער, השאיר את גופתה במקום והסתלק ברכבו. לאחר הרצח נעצרו כמה חשודים, ובהם המפקד שלה לשעבר ובן זוגה, אך הם שוחררו. במהלך השנים, המשיכו במשטרה לחקור ולנסות לפענח את הפרשה, ובשנה שעברה התרחשה פריצת דרך. צוות חוקרים חדש בחן את הדנ"א שאותר בזירה באמצעות טכנולוגיה חדשה, על מנת להבין לאיזה קבוצת אנשים עשוי הרוצח להשתייך. את הרשימה הצליבו החוקרים עם מידע על בעלי סוג הרכב שנצפה אוסף את בקרקנוט בתל אביב. בעקבות זאת, עלו שמות של עשרות חשודים אפשריים, ובהם גם שמו של סאקוביץ' ששהה בבלארוס. עשרות החשודים האפשריים נדגמו - אך אז הגיע סאקוביץ' לארץ אחרי כ-13 שנים שחי בחו"ל. החוקרים איתרו אותו בהוסטל בירושלים בו התגורר, וצוות שנשלח לשם ביקש ממנו דגימת דנ"א וזאת מבלי להגיד לו במה הוא חשוד. בשלב זה התברר כי יש התאמה מוחלטת והוא נעצר. מעצרו הוארך, והוא קשר את עצמו לזירה אך הכחיש כי רצח. לדבריו, הוא ראה את גופתה של בקרקנוט כשעבר במקום, בדק את מצבה, וכשהבין שהיא מתה המשיך בנסיעתו. אמה של ורדית, רעיה בקרקנוט אמרה לפני הגשת כתב האישום לוואלה! NEWS כי "אני מקווה שזה באמת הוא, התאכזבתי לא מעט מהשנים האלה, מכל מני תקוות שאחר כך לא יצא מזה כלום". עו"ד אשרת שהם ועו"ד שמואל ברזילי מפרקליטות מחוז ירושלים הוסיפו כי "מאז הרצח בנובמבר 1993 ועד לימים אלו לא שקטה מערכת אכיפת החוק, נעשו פעולות חקירה מאומצות במשך 26 שנים שכללו איסוף ראיות וניסיונות לאיתור החשוד ברצח על ידי ימ"ר ירושלים". עוד אמרו כי "בעקבות התפתחויות טכנולוגיות הקשורות בהתאמת DNA ועם חזרתו לארץ של החשוד לאחר שהיה בבלרוס במשך 25 שנה, אותר הנאשם ולאחר פעולות חקירה נאספו די ראיות שהביאו להגשת כתב אישום כנגדו".עו"ד מיכאל עירוני המייצג את סאקוביץ' מסר כי "כתב האישום הוגש רק היום, אנחנו לא בקיאים בראיות ומה מחזיקה המדינה ומה ראיית הדי. אן. איי. נלמד את חומר הראיות ונגיב לבית המשפט". עירוני התייחס לראיות הקושרות את סאקוביץ' לזירה ואמר כי "הטענה שלו ברורה, הוא הגיע למקום ולא הסיע אותה ברכבו. הוא מכחיש את מעשה המין ואת מעשה ההמתה. הוא שיתף פעולה עם החוקרים ונתן הסברים להימצאותו בזירה". בנוגע לעובדה כי סאקוביץ' שהה בבלארוס ב-23 השנים האחרונות אמר עירוני כי "מדובר באדם שסגר תקופה ממושכת בבלארוס. הוא נשאר בארץ שנתיים לאחר האירוע ולא נמלט. אנשים עוברים ממדינה למדינה. אין שום קשר לאירוע".(עדכון ראשון: 12:25)