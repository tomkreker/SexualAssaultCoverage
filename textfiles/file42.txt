כתב אישום הוגש נגד תושב תל אביב על אונס, סימום ועבירות מין נגד צעירה בת 20 במועדון "שלוותה" בעיר. מכתב האישום עולה כי הוא סיפק לצעירה סמים, וניצל את חולשתה למרות סירובה התקיף פרקליטות מחוז תל אביב הגישה היום (חמישי) כתב אישום נגד תושב העיר בן 57 החשוד באונס, מעשים מגונים וסימום צעירה בת 20. על פי כתב האישום השניים ניהלו קשר טלפוני בעבר, אך כאשר נפגשו במועדון ה"שלוותה" בתל אביב כמה חודשים לאחר מכן, סיפק הנאשם סמים קלים למתלוננת וכאשר חשה ברע, ניצל את מצבה וביצע בה את מעשיו.הקשר בין השניים החל בחודש אוקטובר 2018, במהלכו חזר הנאשם בשיחות טלפוניות על בקשתו להיפגש פנים מול פנים שוב ושוב. לאחר שהגיב בבוטות כלפי סירובה של המתלוננת, החליטה הצעירה לנתק עימו את הקשר. בחודש שעבר הנאשם חידש את הקשר וביקש להיפגש כדי שיחגגו יחד את יום הולדתה, המתלוננת הסכימה לבסוף והודיעה לנאשם שהיא בדרכה עם חברות למועדון ה"שלוותה". השניים נפגשו לבסוף במועדון, הנאשם ענה לבקשתה של המתלוננת והעניק לה שקית ובתוכה קנאביס, והשניים הלכו לרכבו של הנאשם על מנת לעשן. לאחר שהשתמשה בסם הרגישה הנערה חולשה פיזית, בחילות, חמרמורת ובנוסף גם הקיאה מספר פעמים. הנאשם ניסה לחבק ולנשק את המתלוננת שדרשה שהוא יפסיק. לאחר שסירבה עבר הנאשם למושב הקדמי וסגר את הדלתות.בתוך הרכב ניסה הגבר להמשיך במעשיו, הוא הוריד את בגדיה - ואנס אותה כמה פעמים. המתלוננת ניסתה בשארית כוחה להדוף את הנאשם, אך ללא הצלחה.חברותיה של המתלוננת לא הפסיקו לחפש אותה, ולאחר שהנאשם ענה לטלפון, הוא ניסה להטעות אותן בקשר למקום הימצאה. המתלוננת הצליחה לקחת ממנו את הטלפון ולהגיד להן היכן היא נמצאת, כעבור כמה דקות הגיעו הצעירות למקום, עזרו למתלוננת לצאת מהרכב ומיד הנאשם ברח מן המקום.