בן ה-18 הלומד ברמת גן נעצר בשבוע שעבר. לפי החשדות, הנער הפיץ סרטונים בהם מקיים יחסי מין בהסכמה עם חמש נערות, תלמידות בית הספר בו לומד, שלא הסכימו להפצת הסרטונים. הסרטונים הופצו ברשתות החברתיות והגיעו לאתרי סקס תלמיד כיתה יב' בן 18 הלומד בבית ספר ברמת גן נעצר בשבוע שעבר בחשד כי הפיץ סרטוני סקס בהם הוא מצולם כשהוא מקיים יחסי מין עם תלמידות. הסרטונים הופצו ברשתות חברתיות והגיעו לאתרי סקס באינטרנט. לפי שעה ידוע על חמש תלמידות שנפלו קורבן למעשיו. מחקירת משטרת מרחב דן עלה כי הנער קיים יחסי מין בהסכמה עם חמש נערות, תלמידות שכבה יא' ו-יב' בבית ספר בו לומד. בחלק מהמקרים הסכימו הבנות שהוא יתעד את האקט המיני ביניהם, אולם הן לא הסכימו להפצת הסרטונים. על פי החשד, סרטוני המפגשים המינים הופצו על ידי הנער לחבריו וכן לקבוצות "ווטסאפ" של בית הספר. מקבוצות אלו התגלגלו הסרטונים לקבוצות "ווטסאפ" נוספות ומשם לאתרי סקס.ביום חמישי האחרון המשטרה עצרה את הנער, וביום שישי בית המשפט השלום בתל אביב האריך את מעצרו בשלושה ימים. היום, בתום מעצרו, הוא נשלח למעצר בית. חוקרי המשטרה חושדים כי הוא הפיץ את הסרטונים. בפרשה אחרת הנחקרת במקביל חשוד הנער בהפצת סמים לחבריו לבית הספר.לקריאה נוספת: