הפרקליטות הצבאית הגישה כתב אישום נגד פלסטיני תושב כפר הסמוך למודיעין בגין תקיפה, חטיפה ואינוס בנסיבות מחמירות של ילדה בת שבע מבית ספר שבו הועסק. על פי כתב האישום, הוא טיפח עמה קשר אישי, עד שבאחד הימים הוביל בכוח לבית באזור תוך שהיא בוכה וזועקת לעזרה הפרקליטות הצבאית הגישה היום (ראשון) כתב אישום נגד פלסטיני תושב דיר קדיס בגין תקיפה, חטיפה ואינוס בנסיבות מחמירות של ילדה בת שבע. הנאשם, תושב הכפר הסמוך למודיעין, עבד במוסד חינוכי באזור בנימין והועסק בניקיון ובתחזוקה. הוא הכיר את הילדה במוסד החינוכי, ואף טיפח עמה קשר שבמסגרתו דיבר איתה מעת לעת ונתן לה ממתקים.על פי כתב האישום, באחד הימים הוא הוביל את הילדה לבית באזור כשהוא אוחז בידה בכוח. הוא הפיל אותה ואנס אותה בנסיבות מחמירות תוך שהיא בוכה וזועקת לעזרה. לאחר מכן הוא שחרר אותה לביתה.כתב האישום הוגש בתום חקירת המשטרה ואיסוף הממצאים נגדו, אחרי התלונה שהתקבלה על אינוס הילדה לפני כמה חודשים. לפי הודעת המשטרה, "בתום חקירה מורכבת ומקצועית שבמסגרתה בוצעו פעולות רבות ומגוונות ואיסוף הממצאים נגד הנאשם היום הגישה הפרקליטות הצבאית בבית המשפט הצבאי בעופר כתב אישום חמור נגד הנאשם בגין אונס בנסיבות מחמירות, תקיפה וחטיפה".עורך הדין חיים בלייכר מ"חוננו", המלווה את המשפחה, טוען כי הרקע למעשה לאומני והיו אנשים נוספים בעת המעשים שהשפילו את הילדה. "לכאורה מדובר בשנאה מזוקקת של קבוצה של חלאות אשר נהגו נגד כל ערך אנושי רק בשל היות הקורבן יהודיה", אמר.(עדכון ראשון: 21:39)עוד בוואלה! NEWS: