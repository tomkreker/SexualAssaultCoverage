במסיבת עיתונאים שערכו ילדיה של אסתי אהרונוביץ', שנרצחה על פי החשד על ידי בעלה הרופא גיורא פראף פרי, סיפרו על אישיותה המיוחדת והיחסים עמה. הם הדגישו שלא האמינו שבן זוגה ירצח אותה ואולם בדיעבד היו לכך סימנים מקדימים. "דאגנו, אבל לא ידענו שזה יגיע לכך" אסירים לבנונים ברחו מהכלא ונהרגו בתאונת דרכים גיל ומעין אהרונוביץ', ילדיה של אסתי אהרונוביץ' שנרצחה על פי החשד על ידי בעלה גיורא פראף פרי בביתם שבמושב תלמי אליהו שבמועצה האזורית אשכול, ערכו היום (רביעי) מסיבת עיתונאים בבית של המשפחה בבאר שבע, שבה סיפרו על אמם.מעין בתה אמרה במהלך מסיבת העיתונאים שכינסו השניים כי "בדיעבד היום אנחנו מבינים שהיו סימנים מקדימים, אבל לא נפרט בשלב הזה". היא התייחסה לבעלה של אמה והסבירה כי "הוא היה מתחזה, הוא התחזה להיות איש משפחה צדיק, רופא, וזה לא באמת מה שהוא היה בדיעבד". היא סיפרה על חוויותיה בערב שבו נרצחה אמה, ואמרה: "אני באותו יום הייתי איתה ועם שני ילדיי ביום כיף יחד, בשעה ארבע וחצי שמתי אותה ברכב שלה שאיתו היא המשיכה הביתה וזו הייתה פעם אחרונה שראיתי אותה"."אנחנו בהלם טוטאלי", הוסיף הבן גיל. "צריכים להיות חזקים ולהנציח את אמא כדי שכולם ידעו איזה אישה מדהימה היא הייתה. אין פה סטטיסטיקות, תתמקדו רק באמא שלי ובמי שהיא הייתה. גירושים זה לא דבר פשוט, מעבר לזה אין מה להגיד". עוד סיפרה מעין כי "חשוב לנו שיכירו את אימא שהייתה אישה מדהימה. היא הייתה אישה מיוחדת, איבדנו את היקר לנו מכל". אחיה הצטרף לדבריה והוסיף, "היא ליוותה אותנו בכל הדברים הקשים והטובים בחיינו, היא הייתה סוג של עמוד השדרה של המשפחה שלנו. גם במשפחה הרחבה, הלב שלה היה לב של נתינה, המון נתינה ודאגה"."אין פרק או דבר שעשינו בחיים והיא לא הייתה בו", המשיך גיל לשתף. "מה שחשוב לנו זה שיהיה ברור מאוד שאמא שלי היתה מישהי שלא עשתה כלום לאף אחד מעולם". הוא סיפר כי אמו הקפידה לעשות רק דברים טובים, "מבית ספר כמורה ועד היום". הוא סירב להתייחס לבעל של אמו ולעובדה שרצח אותה. "לא רוצה להיכנס לנושא שלו, הוא כרגע לא רלוונטי", הסביר. הוא הבהיר כי שני האחים "סומכים על המשטרה בעיניים עצומות ומעריכים את מה שהם עשו באותו הערב. החיבוק שקיבלנו מהמשטרה לא מובן מאליו, מגיעה להם מילה טובה בעניין הזה".בנוסף לכך, מעין אמרה כי "אנחנו לא במצב שאנחנו מסוגלים לדבר. רוצים כל הזמן לשמוע מה יש לנו להגיד, אבל אנחנו לא שם". היא רצתה רק לספר כי "דאגנו לאמא בכל דבר שהיא עשתה. יש לי המון חברים והמון משפחה, זאת אמא שתמיד עשתה טוב ותמיד חתרה להיות עם הנכדים, זאת היא". מוקדם יותר היום השתחרר מבית החולים סורוקה ונלקח בליווי שוטרים לבית המשפט לדיון בהארכת מעצרו. החשוד ברצח, חזר אתמול להכרה בבית החולים סורוקה שבבאר שבע. הוא נפצע באורח בינוני ככל הנראה במהלך מרדף משטרתי כשניסה להימלט מזירת הרצח והתהפך עם רכבו. חוקרי המשטרה הגיעו לבית החולים, כששמירה הדוקה נמצאת סביב מיטתו, ופרי טען בפניהם: "אני לא זוכר כלום".במשטרה טוענים כי ברשותו של פרי, רופא בן 67 המומחה ברפואה פנימית ודחופה, נתפס האקדח שלפי החשד שימש אותו ברצח, וממצאים נוספים שמחזקים את החשד. כמו כן, אין אינדיקציה לגורם נוסף שהיה בזירת הרצח. גרושתו השנייה של פרי, נירית שגרה כיום בסן פרנסיסקו, סיפרה כי היא בעבר הוטרדה ואוימה על ידו.אהרונוביץ', אם לארבעה ילדים וסבתא לתשעה נכדים, עבדה כגננת ומורה למוזיקה. אחת מחברותיה של אהרונוביץ' סיפרה כי המתינה לה בליל הרצח. "היא הייתה אמורה לבוא אליי והיא לא באה אז צלצלתי והיא לא ענתה לי", שחזרה בליל הרצח. "באתי וראיתי את כלתה שם, והבנתי".