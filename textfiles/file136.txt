לאחר שביום חמישי הוגש נגדו כתב אישום בגין תקיפות מיניות שביצע לפי החשד במוסד "נווה נטוע", הותר לפרסום שמו של הנאשם, לבקשת וואלה! NEWS. זקי אריה, תושב תל אביב, נהג להגיע מדי שבוע למקום וביצע את המעשים בחדר המיועד למפגשי משפחות אסירים לבנונים ברחו מהכלא ונהרגו בתאונת דרכים זקי אריה, בן 82 מתל אביב, הוא הנאשם במעשים מגונים בחוסות במוסד "נווה נטוע" בחדרה - כך הותר היום (שני) לפרסום לבקשת וואלה! NEWS. אריה הוא אביו של אחד החוסים, והוא נהג לבקר במקום מדי שבוע. , אריה ביצע את המעשים במהלך ביקוריו השבועיים, בחדר המיועד למפגשי משפחות. לפני כשבועיים, הבחין מנהל המעון בנעשה בחדר באמצעות טלוויזיה במעגל סגור. המנהל הפסיק מיד את הביקור והתלונן במשטרה. עם זאת, אריה מכחיש את המעשים המיוחסים לו. במשטרה חושדים כי המעשים בוצעו לאורך תקופה ארוכה, אך כתב האישום הוגש רק בגין מעשים מגונים בחודש יולי בשתי חוסות. גם חשד לאונס שעלה במהלך החקירה לא הבשיל לכלל אישום. גורם המצוי בחקירה אומר שערנותו של מנהל המעון, הביאה סוף לריטואל השבועי. הסרטונים שאותם הציג מנהל המעון לשוטרים היו קריטיים לחקירה. לאחר שהוצגו הסרטונים לחשוד, הוא שינה את גרסתו והודה כי נפגש עם אחת מהחוסות במעון ושילם לה כסף.המדינה מבקשת להאריך את מעצרו של אריה עד תום ההליכים המשפטיים נגדו. השופטת פנינה ארגמן הורתה ביום חמישי עם הגשת כתב האישום, להכין תסקיר של שירות המבחן לפני שתכריע בנושא ובינתיים הורתה כי יישאר מאחורי סורג ובריח עד להחלטה אחרת. השופטת אף אסרה את פרסום זהותו ובעקבות פניית וואלה! NEWS התירה כעת את הפרסום. עו"ד סיגל דבורי, המייצגת את אריה מטעם הסנגוריה הציבורית, טענה כי מדובר בקשיש נטול עבר פלילי שבעצמו מתגורר בדיור מוגן, צורך תרופות, סובל מאימפוטנציה וניתן להפחית את מסוכנותו בהרחקה מהמעון המדובר. מנגד, התובעת מאיה הרטמן סברה כי "גלומה בו מסוכנות מינית ברף גבוה, אשר איננה נקודתית".מנהל המוסד, ד"ר פאבל ז'רקובסקי, מסר לוואלה! NEWS בתגובה כי "המועדון ממוקם מחוץ לחדרי המגורים של דיירי המעון. לדבריו, מיד עם היוודע הדבר, הנהלת המעון הגישה תלונה בתחנת המשטרה בחדרה, בצירוף ההקלטות מהמצלמה הממוקמת במועדון. כמו כן, דווח מידית לפיקוח של משרד הרווחה, לעובדת הסוציאלית המחוזית לחוק הסעד ולמשפחות של שתי הדיירות".עוד הוסיף ד"ר ז'רקובסקי כי "שתי הדיירות שנפגעו מטופלות באופן מסור על ידי הגורמים המקצועיים". בנוסף לכך, "בעקבות האירועים, הוחלט כי תתבצע השגחה צמודה על ידי צוות המעון במועדון המשפחות במהלך ביקורי בני המשפחה של החוסים".