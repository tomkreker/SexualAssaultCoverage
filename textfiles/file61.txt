במערכת אכיפת החוק מודעים לפגיעה באמון שיצרה הפרשה, ולכן הוחלט להגדיל את המשאבים לטובת מציאת ראיות נוספות. גורם משטרתי המעורה בחקירה אמר לוואלה! NEWS כי הם פועלים למיפוי כלל האנשים שנכנסו ליישוב במועד האונס. "זאת המשימה בעדיפות הגבוהה ביותר של המשטרה" אסירים לבנונים ברחו מהכלא ונהרגו בתאונת דרכים כמאה שוטרים, חוקרים, כלל מערך הסיגנט של המשטרה ואמצעי מודיעין מתקדמים - כך נראית מאז שעות הצהריים המשימה מספר אחת של משטרת ישראל למציאת הראיות שיובילו למבצעי האונס של הילדה בת השבע, זאת בצל שחרורו של מחמוד קטוסה. במשטרה הבינו שלא רק חקר האמת עומד למבחן, אלא אמון הציבור בכלל מערכות אכיפת החוק בישראל. במשטרה ובפרקליטות מודעים לפגיעה שיצרה הפרשה, ולכן הוחלט כי תיק החקירה יקבל את התעדוף הגבוה ביותר. גורם בכיר במשטרה אמר לוואלה! NEWS כי כלל החוקרים, הבלשים ואנשי המודיעין של ימ"ר ש"י גויסו לטיפול בתיק. במשטרה החליטו להעמיד לטובת ימ"ר את המעטפת המבצעית והטכנולוגית של להב 433 ובכלל זה את מערך הסיגנט ומערכי מודיעין וטכנולוגיה מתקדמים, המופעלים רק בחקירות מיוחדות ורגישות.לקריאה נוספת: בנוסף, גורם המעורה בחקירה אמר כי מערך הסיגנט פועל למפות את כלל האנשים שנכנסו לישוב במועד בו בוצע האונס ולבדוק אותם. במקביל מתכוונים במשטרה לבצע שחזורים לאחור של איכוני מכשירים, שיחזור של צילומים ועוד. החוקרים אף יבצעו עבודת שטח ויגדילו את היקף התשאולים בחקירה, זאת בכדי להגיע לאנשים נוספים שלא תושאלו עד כה.גורם במשטרה שב והעריך כי מחמוד קטוסה הוא החשוד המרכזי, "יש עוד הרבה דברים שעלו בחקירה ולא נחשפו לציבור, שמחזקים אצלנו את ההבנה כי קטוסה היה מעורב במעשה". את מהלכי החקירה החדשה מלווה באופן אישי ראש אגף החקירות במשטרה, גדי סיסו, אשר מבצע דיוני סטטוס ומנחה את החוקרים כיצד להתקדם בחקירה. "אנחנו בטוחים שנצליח להגיע לתוצאות. אומנם התיק ייקח ימים אבל אנחנו מאמינים שנגיע לפיענוח הפרשה", כך אמר סיסו והוסיף ,"זאת המשימה בעדיפות הגבוהה ביותר של המשטרה".