המשטרה חושדת כי תושב תל אביב, עבריין מין בפיקוח בן 33, ניגש לשני האחים - בני 9 ו-11 - בעת שהיו לבד בתחנה המרכזית, והציע לאחות תספורת. על פי החשד, הוא הוביל אותה לשירותים ושם ביצע את זממו. הוא נעצר בביתו עבריין מין בפיקוח, תושב תל אביב בן 33, נעצר בחשד שהפר את הצו האוסר עליו להיות בקרבת קטינים וביצע מעשים מגונים בשני קטינים, אח ואחות בגילאי 11 ו-9 - כך הודיעה היום (שלישי) המשטרה. על פי החשד, הגבר הבחין באחים כשטיילו עם סבם בתחנה המרכזית בתל אביב, ניגש אליהם בעת שהיו לבדם והציע תספורת לילדה. המשטרה חושדת כי בשלב זה הוא הוביל אותה לעבר תא שירותים, גזר את שיערה וביצע בה מעשים מגונים. החשוד נעצר בביתו, ואתמול מעצרו הוארך עד ליום חמישי הקרוב.