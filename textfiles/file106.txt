הצעיר החרדי בן ה-26, שעל פי החשד יצר קשר עם יותר מ-60 ילדות ונערות ברשת, כתב לאחת מהן: "אני יגיד לך מה לצלם". מהשיחות שנחשפו עולה כי כשהיא סירבה להצטלם ללא חזייה, הוא כתב לה: "טוב אז ביי". עורכי דינו: "הוא טוען לאלימות מצד החוקרים" הצעיר בן ה-26 מעמנואל,  מתחת לגיל 18, כתב לאחת הקטינות שעמן יצר קשר: "אגב עדיין לא ראיתי ממש... אבל זה נראה שאת סקסית". מההתכתבויות שנחשפו הים (שלישי) עולה כי הוא הוסיף וכתב לאותה הקטינה: "מחכה לראות עד כמה את מסוגלת להיות סקסית בהמשך". בשיחה נוספת הוא כתב "אני יגיד לך מה לצלם", ואחר כך הבהיר: "תצמך מול המראה רק בתחתונים". כשהנערה שאלה "מה עם חזייה", השיב לה החשוד: "בלי חזיה דיברנו מקודם על זה ואמרת אוקיי...". כשאמרה לו שהיא התכוונה להפך, הוא סיים את השיחה במילים: "טוב אז ביי". מעצרו של הצעיר, חרדי שעל פי החשד יצר קשר עם יותר מ-60 ילדות ונערות ברשת, הוארך מוקדם יותר בשמונה ימים על ידי בית משפט השלום בראשון לציון. על פי החשד, הוא פנה אל הבנות תחת זהויות, דמויות וכינויים בדויים ומגוונים. לאחר ביסוס הקשר, נהג החשוד לשדל את הנערות לשלוח לו תמונות וסרטונים, ובכמה מהמקרים אף ניסה להיפגש עמן ולבצע בהן מעשים מגונים. כמו כן נבדק חשד כי סחט באיומים את הבנות כדי שישלחו לו חומרים נוספים. במהלך מעצרו של החשוד בביתו נערך חיפוש ונתפסו חומרי מחשב.בחודשים האחרונים התנהלה נגד החשוד חקירה סמויה, שנפתחה בעקבות תלונות על אדם שניסה לאתר וליצור קשר עם ילדות ונערות ברשתות החברתיות. חקירת המקרה מתנהלת ביחידה 105 בלהב 433 ובליווי מחלקת סייבר בפרקליטות המדינה. ממשטרת ישראל נמסר כי היא "תמשיך לנהל מאבק נחוש כנגד אלה המנסים לפגוע בקטינים באמצעות רשת האינטרנט ותשים את ידה על העבריינים".עו"ד בועז קניג ועוד מור עטיה, המייצגים את החשוד, אמרו: "מרשנו נעצר רק אתמול, משתף פעולה, בשלב זב כופר במיוחס לו, טוען לאלימות מצד החוקרים, בין היתר נעשה ניסיון לשימוש לא חוקי באצבעו, באופן שהשוטרים משכו את ידו ואת אצבעו וניסו להצמיד אותה למכשיר הטלפון שלו כדי שהוא יפתח. נוהל זה הינו פסול".