הפסיכולוגית של הצעירה בת ה-19 שעומדת לדין לאחר שחזרה בה מעדותה על אונס שבוצע לדבריה על ידי צעירים ישראלים באיה נאפה טענה כי היא סובלת מתסמונת פוסט-טראומטית לאחר המקרה. לדברי הפסיכולוגית, קיימת סבירות גבוהה יותר שתחזור בה מטענותיה עקב מצבה הצעירה הבריטית בת ה-19 פרצה אתמול (שישי) בבכי בבית המשפט בלרנקה כשהתובע ביקש לחקור את הפסיכולוגית שלה על אודות השיחות שניהלו על האונס שדיווחה כי בוצע בידי כמה צעירים ישראלים. החקירה התקיימה באמצעות שיחת וידאו מבית משפט בעיר פורטסמות' בבריטניה. ד"ר כריסטין טיזארד, פסיכולוגית מוסמכת ומומחית להפרעת דחק פוסט-טראומטית (PTSD) עם ניסיון קליני של 20 שנה, סירבה לחשוף פרטים שלדבריה עלולים להחריף את מצבה הנפשי של הצעירה.הפסיכולוגית אישרה שהנערה חווה פלשבקים וסיוטי לילה ביחס לאונס שגרם לה לסימפטומים חריפים של פוסט טראומה.היא קבעה שהצעירה סבלה מפוסט טראומה "היכולה להוביל לבלבול, מצוקה והזיות", וכי בכמה שיחות טלפון שניהלה איתה על החקירה היא , מוכת פאניקה". לשאלת התובע באם היא נותנת אמון בדברים שמסרה לה הצעירה ענתה: "כן, אין לי סיבה לחלוק עליה", היא הוסיפה שלדעתה הצעירה היא עדה אמינה. החקירה הנגדית של התובע אדאמו דמוסתנוס נמשכה כשעתיים. הפסיכולוגית נחקרה על דוח בן 12 עמודים שחיברה ושההגנה הגישה לבית המשפט בחודש שעבר. היא אמרה כי מאז ספטמבר ניהלה 6 שיחות טלפון בנות 10-20 דקות עם הצעירה. כשטיזארד התבקשה על ידי התובע לתת פרטים מהשיחות שדנו באונס לכאורה, היא הטיחה בו: "אתה מבקש ממני ברצינות לגרום לטראומה לנערה שבאולם בית המשפט?", ואז נשברה הצעירה, פרצה בבכי, וסובבה את פניה לאחור כשהיא מסתירה אותם מיציע הקהל.ד"ר טיזארד הסבירה כי PTSD הוא הפרעה נוירו-פסיכולוגית, הנגרמת כתוצאה מטראומה קיצונית או חשיפה לטראומה, שמציבה תגובה באמיגדלה, חלק מהמוח, וגורמת לכמויות גדולות של אדרנלין וקורטיזול. ד"ר טיזארד גיבתה בראיות את התזה שהפרעת PTSD גורמת לאדם להיות "קפיצי" וקפריזי במיוחד ולעשות הכל כדי להימלט ממצב קשה וכי למי שלוקים בהפרעה אין גישה למחשבות רציונליות לגמרי, בגלל מצבם בזמנים אלה.ד"ר טיזארד גם הסבירה כי , מבחינת ה- PTSD כפי שתיארה, קיים סיכון חמור מאוד שהיא תיתן אודותיה גרסאות שאינן עקביות, כדי לברוח ממצב שהמערכת התודעתית שלה מוצאת כלא ניתן להכלה וכי בהתחשב במצבה הבריאותי והנפשי של הצעירה בעת שחתמה על ההצהרה כי בדתה לכאורה את תלונתה. על פי הדוח, ניתן להניח שהיתה קיימת סבירות גבוהה יותר שתחזור בה מטענותיה מאשר מישהו שאינו סובל מההפרעה הנפשית הזו (PTSD), על מנת לברוח מרגשות מעוררי חרדה עבורה שייגרמו לתסמינים נפשיים ופיזיים חמורים.עו"ד מיכאל פולק, מארגון "צדק בחו"ל" המייצג את הצעירה, הדגיש כי עדות הפסיכולוגית המומחית סותרת את טענת התביעה שהצעירה אינה סובלת מפוסט טראומה וכי ד"ר טיזארד גם הביאה ראיות חזקות כיצד PTSD משפיע על התנהגות ויכול לגרום לכך שאנשים יסיימו במצבה של הנערה כשהם מוצבים במצבים קשים כמו זה שעמדה והתמודדה במהלך חקירתה שלה במשך שמונה שעות בתחנת המשטרה ללא ייצוג משפטי או פרשנות. ביום שני הבא יקבע השופט מיכליס פפאתנאסיו מועד שבו תעיד ד"ר אנדריאה ניני, בלשנית משפטית באוניברסיטת מנצ'סטר. מומחיותה מנוצלת על ידי הרשות הבריטית העוסקת בפשיעה. היא תיתן עדות ביחס להודאתה של הצעירה וחזרתה בה שלפי המשטרה נכתב במילותיה של הצעירה, אך ההגנה טוענת כי הוכתבה לה על ידי החוקר המעורב. היא עצמה טענה בבית המשפט כי הוא "אנגלית יוונית" שלא סביר שתכתוב על ידי בריטית, ובודאי לא על ידי בריטית אקדמאית, כמוה.