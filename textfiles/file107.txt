חוות הדעת של קצין המבחן על התיק נגד ששת החשודים בפרשת האונס, נערים בני 12 עד 13, צפויה להתקבל בשבועות הקרובים. לאחר מכן יוכלו בפרקליטות להחליט אם להגיש כתב אישום. על פי החשד, הם אילצו את הילדה לבצע מעשי סדום תוך שהם מתעדים ומפיצים את הסרטון הפרקליטות העבירה היום (שלישי) את תיק אונס הילדה בת ה-11 לבחינת שירות המבחן. חוות הדעת של השירות צפויה להתקבל בשבועות הקרובים, ולאחר מכן יוכלו להחליט בפרקליטות אם להגיש כתבי אישום. מדובר בצעד הכרחי, שכן ששת החשודים בפרשה הם בגילאי 12 ו-13. על פי החוק, כדי להגיש כתב אישום נגד קטין בן פחות מ-13, חובה לקבל חוות דעת של קצין מבחן.על פי החשד, הילדה הוזמנה לפני שלושה חודשים למפגש חברתי שהתקיים במבנה נטוש, שם ביצעו בה הילדים מעשי סדום בזה אחר זה. היא אולצה להשתתף בארבעה מפגשים מסוג זה, שתועדו על ידי אחד המשתתפים שהפיץ את הסרטון לחבריו. הילדים המעורבים במעשה נחקרו במשטרה, אולם שוחררו כעבור זמן קצר בשל גילם הצעיר ושבו לבית הספר. הילדה, לעומת זאת, לא חזרה ללימודים ושוהה במרכז לבריאות הנפש. היא אובחנה עם פוסט טראומה ומצב דיסוציאטיבי. גורם בעירייה במרכז הארץ, שבתחומה אירעה לכאורה ההתעללות המינית, אמר כי האירוע התרחש לפני מספר חודשים, והתפוצץ בעקבות תלונה שהגישו הוריה של הקטינה.מוקדם יותר פורסמו בוואלה! NEWS ההתכתבויות הבוטות בין החשודים לבין הילדה. "התקשרתי אלייך לפני דקה", כתב אחד הילדים לילדה ברשת האינסטגרם. "מה אתה רוצה?", שאלה אותו בתגובה. החשוד הציע לחשוף בפניה את איבר מינו וענה: "... גדול מאוד. רוצה לראות?".חשוד נוסף אף שלח הודעה לקרובת משפחתה של בת ה-11 וביקש לצפות בתיעוד הקשה. "היי ילדה. יש לך את הסרטון?" (בו על פי החשד תועדו מעשי הסדום), כתב. בנוסף לכך, מבדיקת וואלה! NEWS עולה כי בעמוד האינסטגרם של אחד החשודים אף נמצאו איורים מיניים. עו"ד הלל בבאייב, המייצג את משפחת הילדה, אמר כי "ק', כבת 11 שנים, אולצה לקיים יחסי מין מספר פעמים. האונס המתמשך התאפשר הודות לאימה שהטילו חבורת הנערים על הילדה. ברוב המקרים אולצה הנערה לקיים יחסי מין מלאים או מעשי סדום בשעה שהיא נסחטת בידי סכין המוצמד לגרונה".לדבריו, בשלב מסוים איימו הילדים כי יפיצו את התיעוד, ששימש כאמצעי לחץ למנוע ממנה לספר על שחוותה. "האירועים התגלו כאשר הסרטון החל להיות מופץ. האם נחשפה לסרטון על מלוא חומרתו"."ראיתי הכל במסגרת עבודתי, אבל בכזה מקרה חמור, ומזעזע ומביש לא נתקלתי", הוסיף עורך הדין. "המשטרה ומשרד החינוך הם האשמים העיקריים שלא תומכים בילדה ובמשפחתה ונוהגים בקלות ראש במקרה החמור, כל זאת עקב מצבה הכלכלי של הקטינה ומשפחתה".