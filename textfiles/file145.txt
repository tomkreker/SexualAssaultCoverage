המשטרה עצרה את השניים בני 21 ו-19 מכפר בגליל בתחתון בחשד לביצוע עבירות מין בילדה בפרשת הסרסור שנחשפה בצימר בצפון הארץ. במסגרת החקירה נעצרו שבעה חשודים בהם אמה של הילדה, דודתה, בעל הצימר וגבר בן 70 שנתפס בחדר שממנו חולצה בת ה-12 המשטרה עצרה אתמול בערב שני חשודים נוספים בני 21 ו-19 מכפר בגליל התחתון בחשד לביצוע עבירות מין בילדה בת 12 בפרשת הסרסור בצימר בצפון. השניים מובאים היום (יום שישי) לדיון בהארכת מעצרם בבית משפט השלום בנצרת. במסגרת החקירה המתנהלת ביחידה המרכזית של המשטרה נעצרו עד כה שתי חשודות וחמישה חשודים בהם אמה של הצעירה, דודתה, בעל מתחם הצימרים וגבר כבן 70 ששהה בחדר שממנו חולצה הילדה.לפני יומיים עצרה המשטרה גבר בן 60 בחשד לביצוע עבירות מין במסגרת הפרשה שבה נחשדה אמה של הנערה כי עסקה וזנות וסרסרה בבתה בתוך מתחם צימרים בצפון. השבוע הובאו שעשה מהחשודים לדיון בעניינם בבית משפט השלום בנצרת, והוחלט להאריך את מעצרם עד ליום ראשון הקרוב. הדיונים התקיימו בדלתיים סגורות בשל גילה של הילדה.הפרשה הקשה נחשפה בתום חקירה סמויה של המשטרה. הכוחות חילצו באותו יום לפנות בוקר את הילדה מצימר בצפון שבו שהתה עם גבר בן 70. באותה פשיטה הם עצרו גם כאמור את אמה, דודתה ובעל מתחם הצימרים. הילדה הוחזרה באמצעות משרד הרווחה למעון שבו היא שוהה.חוקרי מחלק הנוער ובלשי היחידה המרכזית פשטו בתום פעילות סמויה על המתחם שבו חלק מהדירות מושכרות על בסיס חודשי. מבירור ראשוני עלה כי האימא שוכרת דירה במבנה. בנוסף לאם ולדודה, נעצר בעל מתחם הצימרים בן ה-63. עו"ד סארי חורי מהסניגוריה הציבורית, המייצג את הגבר בן ה-70 שלטענת המשטרה היה עם הקטינה, אמר כי "כל החשדות המיוחסות למרשי, לטענתו לא נכונים וזו בלשון מעודנת. אין לו שום קשר מיני עם הילדה, יש אומנם היכרות בינו לבינה שהוא מכיר אותה לצד האימא, ומעבר לזה אין לו שום קשר לחשד המיוחס לו''.לדברי עו"ד רן שחם, גם הוא מהסניגוריה הציבורית, המייצג את האם "החשודה מכחישה את המיוחס לה ואנחנו מקווים שהמשטרה תבדוק את הדברים במהרה והיא תשוחרר בהקדם ואפילו לפני יום שני''.עו"ד לירון מלכה, באה כוחה של אחות האם מטעם הסניגוריה הציבורית, סיפרה כי "מרשתי מכחישה כל קשר לאירועים. מדובר במי שעבדה במתחם הצימרים, אינה אחראית למה שקורה בתוך הצימר ואין לה קשר למעורבים נוספים וכל תפקידה הוא בהשכרת היחידות על פי דרישות המעסיק קבלת התשלום והעברתו למעסיק וניקיון היחידות מעבר לכך אין לה שום קשר''.לפני שנתיים התגלתה פרשה דומה בישוב נוה עובד בצפון. המשטרה פשטה על מתחם צימרים ביישוב בעקבות המידע שקיבלה, לצד גורמי מס הכנסה וזרועות אכיפה נוספות. החשד שעלה היה כי במקום פועל בית בושת שניצל צעירות תוך כדי העלמת מסים, שינוי יעוד המבנה והקמת מבנים באופן בלתי חוקי. במהלך הפעילות נתפסו שלוש צעירות, שתיים מהן בנות 18 ואחת קטינה חוסה, שניסו להימלט מהמקום.