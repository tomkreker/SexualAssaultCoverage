צוות מד"א שהגיע ליישוב ביר הדאג' מצא את הנער ללא סימני חיים ונאלץ לקבוע את מותו. הפרמדיק שחזר: "בסמוך לטרקטור שכב הנער כשהוא מחוסר הכרה עם חבלות קשות בכל חלקי גופו ובסיוע רופא מקומי נקבע מותו" נער כבן 12 נהרג היום (שלישי) מפגיעת טרקטור ביישוב הבדואי ביר הדאג' שבצפון הנגב. צוות מד"א שהגיע למקום מצא אותו ללא סימני חיים וקבע את מותו יחד עם צוותי רפואה מקומיים.פרמדיק מד"א מייק פרז סיפר: "בסמוך לטרקטור שכב הנער כשהוא מחוסר הכרה עם חבלות קשות בכל חלקי גופו, כשאנשים במקום מבצעים בו פעולות החייאה בהדרכה טלפונית מחובש במוקד מד"א. ביצענו בדיקות רפואיות אבל הנער היה ללא סימני חיים ובסיוע רופא מקומי נקבע מותו".בתחילת השבוע נהרג גבר בן 40 בעת שהרכב בו שהה התנגש באוטובוס חונה ברחוב רש"י בבית שמש. צוותי מד"א ביצעו בו פעולות החייאה שבסופן נאלצו לקבוע את מותו. בתאונה נפצעו שני בני 30 במצב קל, ופונו לקבלת טיפול רפואי בבית החולים הדסה עין כרם.