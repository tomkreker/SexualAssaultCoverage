אלעד עמראן בן 37 מפתח תקווה, אסיר משוחרר ועבריין מין מורשע, חשוד שיצר קשר עם ילדים ברשתות החברתיות ושלח להם תוכן מיני בוטה. עוד נחשד ששלח לילדים סרטוני מין באינסטגרם ובווטצאפ וקיבל מהם תיעודים בוטים של עצמם ואף צילם אותם ערומים במלתחה בים ללא ידיעתם המשטרה חשפה היום (רביעי) כי עצרה את אלעד עמראן בן 37 תושב פתח תקווה, אסיר משוחרר ועבריין מין מורשע בעבירות מין נגד קטינים, בחשד כי הוא יוצר קשר עם ילדים ברשתות החברתיות, ושולח להם תוכן מיני בוטה. בנוסף עמראן חשוד כי ביצע עבירות מין בקטינים על ידי כך ששלח להם סרטי מין של עצמו באינסטגרם ותיעד ילדים ערומים במלתחה בים בלי ידיעתם באמצעות מצלמת משקפיים.חקירה סמויה של מחלק הנוער במשטרה, שהחלה בחודש שעבר הובילה למעצרו של החשוד. אל המשטרה הגיע מידע ולפיו עמראן, עבריין מין שריצה בעבר 7 שנות מאסר בגין ביצוע עבירות מין קשות בילדים בני 10 ו-11 - יוצר קשר עם ילדים באינסטגרם. זאת לאחר שסיים את תקופת הפיקוח שלו ב-2018 במסגרת הפיקוח על אסירים עברייני מין משוחררים.על פי החשד, עמראן יצר קשר עם הקטינים וביקש מהם סרטוני עירום של עצמם, וכן שלח להם סרטונים פורנוגרפיים של עצמו. במהלך החקירה הסמויה עלה חשד כי עמראן נוהג לפנות לנערים צעירים ברשתות החברתיות, להגיע אל מרכזי נוער ומרכזים מסחריים בפתח תקווה וליצור עמם קשר. לטענת המשטרה, הוא השתמש בנושאים המעניינים אותם בהם אופניים חשמליים, פיתוח גוף ומוזיקה ים תיכונית.עוד בוואלה! NEWS: כשהקשר בין הצדדים התחזק, נהג על פי החשד, לפתוח קבוצות ולפרסם סטוריז (פיצ'רים של סרטונים או תמונות) באינסטגרם ולפנות לנערים בהצעות בשפה בוטה. בין השאר שלח לילדים הודעות כגון: "יש כאן מישהו שמעוניין לשלוח לי סרטון של עצמו ואני מפנק אותו בסרטים יפים וקישורים רק בני 14 13 רזים וממש חלקים", "יש כאן נער בן 12-13 רזים ממש וחלקים לוואטאפ, יש לי סרטונים סוף הדרך", "יש כאן בחור רזה נערי חלק ורציני למשהו קבוע שגר אזור פתח תקווה מרכז אני מצויד, נראה פגז".החשוד השתמש במספר פרופילים שאותם פתח באינסטגרם, כשבאחד מהם, נהג למשוך את הקטינים באמצעות שירה ו"הופעות אומן" שלו כזמר ים תיכוני. בפרופילים מזויפים אחרים העלה סטורי'ז הנוגעים לפיתוח גוף ואף הזמין את הנערים לחוף הים על בסיס כמעט יומיומי. גם כאן שלח הצעות מיניות בוטות לאותם ילדים כגון: "יש כאן בנים להכיר זורמים להיום בני 16 וחצי חתיכים", "למי שסקרן יש לי באמת כלי ענק", "אני מבועס רצח אין פה רצינים להיפגש ככה כולם מבקשים תמונות ערום וזה בעיה אתם לא מאמינים שיש לי כלי ענק ממש".חקירת המשטרה העלתה כי החשוד פתח באינסטגרם שתי קבוצות "האפרוחים של אלעדדד" ו-"הזונות של אלעד". בהן הוא שלח לקטינים תכנים מילוליים מיניים, תמונות וסרטונים של איבר מינו, חלקם אף באקטים של אוננות. על פי החשד, ככל שהתהדק הקשר בין החשוד לקטינים הוא עבר לשוחח עימם באפליקציית המסרים ווטסאפ. במשך הזמן, כשהילדים פיתחו עמו קשר, הם החלו לבקש סיוע בהסעות ממקום למקום כשהחשוד מסיעם במכוניתו. עוד עלה בחקירה כי החשוד פנה אל הקטינים בווטסאפ כשהוא משתמש בזהות בדויה של אישה ומצמיד לפרופיל תמונה של כוכבת פורנו ובמסגרת התכתבויות עם הדמות הפיקטיבית ביקש מהנערים סרטונים שלהם כשהם נוגעים בגופם באופן אינטימי. במסגרת החקירה הסמויה עלה כי הנאשם התקשר לתאם השכרת צימר באשקלון תוך שהוא שואל את בעל הצימר אם הוא יכול להביא מישהו ולא מישהי לאחר מכן החשוד שאל את בעל הצימר אם הוא בודק גיל  השוכרים.החשוד נעצר ב-11 ביוני ובחיפוש בביתו אותרו שלושה מכשירי טלפון ניידים, מחשב נייד עליו נמצאו מאות חומרים פדופילים. מחשב הנייח של החשוד הכיל מעל 3,000 חומרים פדופילים מתוכם 118 סרטונים שהוחזקו במחשבו בחצי שנה האחרונה. עוד אותרו שלושה כרטיסי זיכרון בהם סרטונים של קטינים עירומים אותם צילם החשוד במלתחות בריכה או ים, סרטונים שצולמו ככל הנראה באופן סמוי באמצעות משקפיים בעלות מצלמה נסתרת. בחלק מהסרטונים במלתחה ניתן לראות את החשוד כשהוא מבקש מקטינים סיוע בהרמת דבר כזה או אחר ומנצל זאת כדי לצלם את איבריהם האינטימיים.החשוד הובא בפני שופט ומעצרו הוארך. בסוף השבוע יועבר הטיפול בעניינו לפרקליטות להגשת כתב אישום ובקשה למעצר עד תום ההליכים.