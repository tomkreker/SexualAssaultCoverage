שש תלונות הוגשו נגד הסוכן בן ה-41 בטענה כי הזמין צעירים שרצו בקריירת דוגמנות ובמהלך האודישנים הוא ביצע בהם מעשים מגונים.  "אין לי ספק שתוך ימים ספורים החקירה שלא הניבה דבר תסתיים וניר ישוב לסוכנות", אמרה עורכת דינו ניר סנדלר בן 41 מתל אביב הוא סוכן הדוגמנים שנעצר בחשד לביצוע מעשים מגונים והטרדות מיניות בלקוחותיו. עד כה הוגשו שש תלונות לתחנת לב תל אביב והחקירה מתקיימת במרחב ירקון שבמשטרת תל אביב. על פי החשד סנדלר הזמין צעירים שרצו קריירה בדוגמנות ובמהלך האודישנים והצילומים הוא ביצע בהם מעשים מגונים.  החקירה התנהלה באופן סמוי וכשנאספו נגדו ראיות, הוא נעצר בתחילת שבוע שעבר, מעצרו של סנדלר הוארך פעמיים בבית משפט השלום בתל אביב, סנדלר יובא מחר להארכת מעצר נוספת אז יוחלט האם להעריך שוב את מעצרו או להגיש הצהרת תובע. סנדלר מכחיש את המיוחס לו. על פי עורכת דינו התהליך החל לפני חודשיים אז הגיע מתלונן וטען שבמהלך ההכנה לצילומים הסוכן נגע בו בגופו. סנדלר עומת אם אותו מתלונן ושאל אותו: "אם אני פגעתי בך מדוע הבאת מיוצג נוסף לסוכנות שלי?". אחרי אותו עימות הסוכן שוחרר ממעצר. המשטרה לקחה את הטלפון של סנדלר והחלה ליצור קשר עם המיוצגים של סנדלר אז נשאלו אם האם נגעו בהם במהלך הצילומים. על פי עורכת הדין מדובר בפרקטיקה ידועה כחלק מהצילומים ולא במעשים חריגים שנעשו במכוון וזוהי מהות עילת כל התלונה.עו"ד טלי גוטליב המייצגת את סנדלר אמרה לוואלה! NEWS, "החוק בישראל לא מאפשר איסור פרסום שמות חשוודים וחבל. אין כבוד לחפותם של אנשים. ניר סנדלר סוכן מעולה מקצוען ומסור כפי שמעידים עליו עשרות רבות של לקוחותיו, אין לי ספק שתוך ימים ספורים החקירה שלא הניבה דבר תסתיים וניר ישוב  לסוכנות ויעסוק כדרכו בקידום והעצמת לקוחותיו". בדיון בהארכת מעצר אמרה השופטת תרצה שחם כי, "המעשה המגונה שבו נחשד החשוד אינו מעשה של מה בכך".