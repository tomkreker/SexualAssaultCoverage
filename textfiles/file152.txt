לאור ממצאי החקירה החליטו במשטרה שהחשוד ישוחרר למעצר בית בתנאים מגבילים, ולא לבקש את המשך מעצרו. זאת, לאחר שחרורם של ארבעת החשודים האחרים במעורבות באונס. המתלוננת לא זיהתה שניים מהנערים במסדר הזיהוי שנערך להם הנער שנעצר במהלך סוף השבוע בחשד למעורבות באונס הקבוצתי בדרום שוחרר היום (שני) למעצר בית בתנאים מגבילים. במשטרה החליטו שלא לבקש פעם נוספת את המשך מעצרו בבית המשפט לאור ממצאי החקירה, לאחר שמעצרו הוארך עד היום.החשוד שישוחרר היום הוא האחרון שנותר במעצר מבין החשודים, לאחר שאתמול שוחררו ארבעה חשודים נוספים במעורבות באונס. שניים מהם עוכבו לחקירה באותו הבוקר. מוקדם יותר נערך מסדר זיהוי לשלושה נערים שנחשדו באונס, אך הנערה לא זיהתה שניים מהם. כל החשודים מכחישים את החשדות נגדם.הוריה של הנערה הגישו תלונה במשטרה לאחר שהנערה סיפרה לאביה כי נאנסה על ידי כמה נערים שלומדים עמה, במשך כמה ימים במקלט של בית הספר. על פי תלונת הנערה, חלק מהנערים שהשתתפו על פי החשד באונס הקבוצתי שהתרחש לפני שבוע וחצי, צילמו את המעשה. הנערה מסרה עדות בפני חוקרת ילדים, כשבמקביל אחד החשודים הגיע לתחנת המשטרה כדי להגיש תלונה על הטרדה נגד הנערה ומיד נעצר כחשוד באונס. אחד הנערים הכחיש בפני חוקריו את מעורבותו במעשה: "אני מכיר אותה היכרות שטחית מבית הספר, לא היה ולא נברא. אין לי שום קשר לאירוע".הוריה של הנערה הגיעו אתמול לבית הספר והתעמתו עם צוות המורים ושוטרים שהיו במקום. "לפני חודש הגשנו תלונה במשטרה. צוחקים עלינו, מזלזלים בנו, מאמינים לו", אמרה האם. "אני רוצה את הילדים האלה עכשיו. תעצרו את הילדים האלה, אם לא אני ארצח אותם. אני רוצה שיכניסו אותם לכלא". אב הנערה פנה לאחד השוטרים: "בוא תעצור אותי. שים עליי אזיקים. הבת שלי בת 12, הרגתם את הילדה".