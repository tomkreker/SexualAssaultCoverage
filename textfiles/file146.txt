המשטרה עצרה גבר בן 60 בחשד שביצע עבירות מין במסגרת פרשת הסרסור בילדה בצימר. בנוסף נעצרו ארבעה חשודים בהם אמה של הילדה, דודתה ובעל מתחמם הצימרים. מעצרם של החמישה הוארך עד ליום ראשון המשטרה עצרה אתמול (רביעי) גבר בן 60 בחשד לביצוע עבירות מין במסגרת פרשת הסרסור בילדה בת 12 בצימר בצפון שאמה שנחשדה כי סרסרה בה. בסך הכול עצרו החוקרים חמישה חשודים עד כה. ביום הפשיטה נעצרו גבר כבן 70, בעל מתחם הצימרים וכן אמה ודודתה של הילדה. מוקדם יותר הובאו החשודים לדיון בעניינם בבית משפט השלום בנצרת, והוחלט להאריך את מעצרם עד ליום ראשון הקרוב. הדיונים התקיימו בדלתיים סגורות.הפרשה נחשפה לפני כשישה ימים בתום חקירה סמויה של המשטרה. הכוחות חילצו באותו יום לפנות בוקר את הילדה מצימר בצפון שבו שהתה עם גבר בן 70. באותה פשיטה הם עצרו גם את אמה, דודתה ובעל מתחם הצימרים. המשטרה חושדת שבוצעו עבירות מין כלפי הילדה והאימא, שככל הנראה עוסקת בזנות, סירסרה בביתה. הילדה הוחזרה באמצעות משרד הרווחה למעון שבו היא שוהה.חוקרי מחלק הנוער ובלשי היחידה המרכזית פשטו בתום פעילות סמויה על מתחם צימרים בצפון, שבו חלק מהדירות מושכרות על בסיס חודשי. מבירור ראשוני עלה כי האימא שוכרת דירה במבנה. בנוסף לאם ולדודה, נעצר בעל מתחם הצימרים בן ה-63. עו"ד סארי חורי מהסניגוריה הציבורית, המייצג את הגבר בן ה-70 שלטענת המשטרה היה עם הקטינה, אמר כי ''אני לא יכול לחשוף את חומרי החקירה, אני יכול להגיד שכל החשדות המיוחסות למרשי, לטענתו לא נכונים וזו בלשון מעודנת. אין לו שום קשר מיני עם הילדה, יש אומנם היכרות בינו לבינה שהוא מכיר אותה לצד האימא, ומעבר לזה אין לו שום קשר לחשד המיוחס לו''.לדברי עו"ד רן שחם, גם הוא מהסניגוריה הציבורית, המייצג את האם "אנחנו לא יכולים להכנס לפרטים, אך המעצר הוארך עד יום שני, החשודה מכחישה את המיוחס לה ואנחנו מקווים שהמשטרה תבדוק את הדברים במהרה והיא תשוחרר בהקדם ואפילו לפני יום שני''. עו"ד לירון מלכה, באה כוחה של אחות האם מטעם הסניגוריה הציבורית, סיפרה כי "מרשתי מכחישה כל קשר לאירועים. מדובר במי שעבדה במתחם הצימרים, אינה אחראית למה שקורה בתוך הצימר ואין לה קשר למעורבים נוספים וכל תפקידה הוא בהשכרת היחידות על פי דרישות המעסיק קבלת התשלום והעברתו למעסיק וניקיון היחידות מעבר לכך אין לה שום קשר. אומנם החקירה בראשיתה, אבל לטעמי התמונה תתבהר והיא תשוחרר בקרוב''.לפני שנתיים התגלתה פרשה דומה בישוב נוה עובד בצפון. המשטרה פשטה על מתחם צימרים ביישוב בעקבות המידע שקיבלה, לצד גורמי מס הכנסה וזרועות אכיפה נוספות. החשד שעלה היה כי במקום פועל בית בושת שניצל צעירות תוך כדי העלמת מסים, שינוי יעוד המבנה והקמת מבנים באופן בלתי חוקי. במהלך הפעילות נתפסו שלוש צעירות, שתיים מהן בנות 18 ואחת קטינה חוסה, שניסו להימלט מהמקום.(עדכון ראשון: 10:46)