פרקליטו של מחמוד קטוסה, שהואשם באונס ילדה בבנימין, כפר באישומים שיוחסו למרשו בכתב האישום. "הקערה הולכת להתהפך וכתב האישום לא יהיה נגד מחמוד אלא נגד התביעה הצבאית", אמר הפרקליט דרוויש נאשף. בעקבות הלחץ הציבורי, ראש אגף החקירות יקיים דיון מיוחד בתיק עורך דינו של מחמוד קטוסה, הנאשם באונס בת השבע מבנימין, דוחה לחלוטין את כתב האישום ומכנה את המקרה "משפט דרייפוס". "עיינתי בראיות וזה ממש נראה ככה", אמר. "תוך זמן קצר הקערה הולכת להתהפך וכתב האישום לא יהיה נגד מחמוד אלא נגד התביעה הצבאית ונגד בית המשפט הצבאי בגלל האופן שבו התנהלו בתיק הזה. זה שערורייתי", אמר עו"ד דרוויש נאשף.לפי עורך הדין, הוחלט להקדים את דיון המעצר עד תום ההליכים למחר בשל מורכבות התיק והקשיים בריאיות. הבוקר (שלישי) נערך בבית המשפט הצבאי בעופר דיון בין הסנגורים לפרקליטות הצבאית יחד עם השופט הצבאי בבקשה לאפשר פרסום חלק מחומרי תיק התביעה.קטוסה נעצר בתחילת חודש מאי ושלשום הוגש נגדו כתב אישום בגין אינוס בנסיבות מחמירות, תקיפה וחטיפה של הילדה בת השבע בהתנחלות באזור בנימין. לפי כתב האישום, הוא עבד כאיש תחזוקה בבית ספרה ובאחד הימים בין פברואר לאפריל לקח אותה בכוח לדירה ליד בית הספר. שם הוא אנס אותה כשמכריו מסייעים לו ומחזיקים אותה. לקריאה נוספת: כתב האישום מבוסס בעיקר על העדות של הילדה ועל כך שזיהתה אותו כתוקף, ואין ראיות פורנזיות או עדים נוספים. כמו כן, לא זוהו המעורבים הנוספים שמתוארים בכתב האישום. גורם המעורה בחקירה אמר כי קטוסה נמצא דובר שקר בבדיקת פוליגרף, אך גורם נוסף אמר כי בבדיקה נוספת נמצא דובר אמת. גורם בכיר במשטרה אמר לוואלה! NEWS כי עדותה של הילדה אמינה ביותר, וכי בידי המשטרה שורה של ממצאים שקושרים את הנאשם למעשה. "בין היתר הוא נכשל בבדיקת פוליגרף שעבר על ידינו", הוסיף. "יחד עם זאת אין לנו ממצא פורנזי שקושר אותו  למעשה בשל העובדה שהילדה העבירה את התלונה אחרי כמה ימים ולא ניתן היה להפיק DNA של התוקף". עורך דין נאשף אמר כי הוא "רואה בתיק הזה ראיות שלא רק מעלות תהיות, אלא רואה ראיות שהן מזכות". לדבריו, "אני מקווה שבקרוב אוכל להתייחס לדברים. הדברים יתבררו בשעות או לכל הפחות בימים הקרובים. ותהיו בהלם. אולי לא. מי שרואה את מה שקורה במדינה הזו בתקופה האחרונה כנראה לא יהיה ממש בהלם. אבל זה גועל נפש של התנהלות". פרקליטו של הנאשם אף התייחס לריאיות ולחקירה, ואמר כי בין היתר, החוקרת שמתמחה בחקירות ילדים קובעת שיש בעייתיות במהימנות בהקשר של הזיהוי ולדעתה זה מושפע בתשאול שעברה על ידי בני המשפחה ובבית הספר. עוד טען כי הגרסה שנלקחה כ-15 דקות בכוח בלי שיהיו עדים, במיוחד כשמדובר באדם פלסטיני. כמו כן ציין כי תחילה נשאל על תאריך מסוים ואז התברר שהיה במקום עבודה אחר באותו זמן, והחלו לחקור אותו על תאריכים שונים. נאשף הוסיף כי "אם זה היה בית משפט אזרחי כנראה לא היה מוגש כתב אישום. אבל האמת תצא לאור. אני רואה את החומרים שאני מחזיק ביד ולא יכול לדמיין תוצאה אחרת ממה שאני אומר, וזה יהיה בקרוב". ראש אגף החקירות במשטרה, ניצב גדי סיסו, יקיים דיון סטטוס בפרשה, זאת בעקבות הלחץ הציבורי והפוליטי שהתעורר ע םחשיפתה. בדיון ייבחן תיק החקירה - זאת כדי להגיע אל שני הסייענים שעל פי החשד היו מעורבים בתיק. אתמול, בתום טקס הזיכרון לחללי משטרת ישראל, שבמהלכו ביקר השר לביטחון פנים גלעד ארדן את המשטרה ואף קרא לשב"כ להתערב ולחקור אם קיים במעשיו של הנאשם מניע לאומני,  שוחח ראש אגף החקירות עם מפקד מחוז שי במשטרה ניצב משה ברקת וסוכם על קיומו של דיון חירום בתיק עם אנשי המטה שהיו מעורבים בחקירה. במשטרה ייבחנו להכניס אמצעים שעומדים לרשות האגף כדי לקדם את התיק. גורם בכיר במשטרה אמר לוואלה! NEWS כי גם הבוקר תיק החקירה מוגדר כתיק פלילי ולא לאומני.(עדכון ראשון: 09:36)