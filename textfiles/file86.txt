שופטי בית הדין הצבאי דנים בהמשך מעצרו של מחמוד קטוסה, הנאשם באונס הילדה בבנימין. הפרקליטות הצבאית ביקשה להאריך את המעצר בעשרה ימים נוספים להשלמת חקירה. הנאשם פרץ בבכי בפני השופט והלין על הכוונה להשאירו במעצר בית המשפט הצבאי בעופר דן היום (רביעי) בהמשך מעצרו של מחמוד קטוסה בן ה-46, תושב דיר קדיס הנאשם באונס הילדה בת השבע בבנימין. עורכי דינו מבקשים לשחררו באופן מידי ממעצר בשל היעדר ראיות לטענתם. התביעה הצבאית מבקשת להאריך את המעצר בעשרה ימים להשלמות חקירה. עורך דינו של הנאשם, דרוויש נאשף אמר כי מרשו בכה מהתרגשות, שיתף את השופט בתחושותיו, ואף תהה "מה השוטרים עשו בזמן שהנאשם היה במעצר?" וכי "הורסים לו את החיים"."ההחלטה על קיום דיון בדלתיים סגורות מגבילה את היכולת שלנו לשתף במה שקרה בו - וזה מאוד בעייתי", אמר עו"ד נאשף. "זה פוגע קודם כל בנאשם ובאינטרס הציבורי וביכולת של הציבור לדעת ולשפוט ולהגיד את דבריו... לאור העדויות הרבות שעלו ומתרבות מיום ליום חושב שההחלטה צריכה להיות אחרת".עו"ד נאשף אף הוסיף כי הוא ומרשו התנגדו לבקשת התביעה הצבאית לצו איסור פרסום. "סברנו שכדי שהצדק ייצא לאור צריך שהדברים יהיו ברורים ונהירים כדי להעביר גם לציבור", אמר. "לצערי העמדה של התביעה הצבאית אחרת". באשר לבקשת הפרקליטות הצבאית להשלמות חקירה, אמר כי הוא סבור שאין להם ראיות. "אני חושב שהתיק הזה יסתבר בסופו של יום ככתב אישום נגד גורמי החקירה", טען. עוד בוואלה! NEWS:  "במשך שש שנים הוא עבד בבית הספר ולא דיבר עם ילדים או תלמידים", אמר אחיו של הנאשם במקביל לדיון. "בדקו 35 ימים בבית הספר ולא מצאו אפילו נקודה ככה על מחמוד. אני מאמין שייקחו אותו לחקירה חדשה. אנחנו סומכים עליו הוא לא עשה כלום". בנו של מחמוד אמר כי "אני מאמין שאבא שלי לא עשה כלום. אני רוצה שישראל תעמוד לצדו של אבא שלי, שייראו אותו מחוץ לכלא ולא בפנים". הפרקליטות הצבאית הגישה ביום ראשון את כתב האישום נגד קטוסה שנעצר בתחילת החודש שעבר. פרסום הפרשה עורר תגובות סוערות, אך לצד זה גם נחשפה שורת קשיים משפטיים בתיק. בין השאר,  בכתב האישום מוזכרים מכרים של הנאשם שהחזיקו את הילדה בעת האונס וצחקו עליה. אולם אותם מעורבים נוספים לא זוהו. בנוסף, בכתב האישום לא מוזכר רכב, אלא נכתב שקטוסה משך את בת ה-7 בחוזקה כשסירבה לבוא אתו ואף הפיל אותה בדרך. אף שגורמים שהיו מעורבים בחקירתה של הילדה ציינו כי אמרה שייתכן ולקח אותה ברכב. גורם במשטרה אף מתח ביקורת חריפה על התנהלות הארגון וכינה את תיק החקירה: "גבינה שוויצרית, מלא בחורים". בעקבות זאת, הודיעו המשטרה והצבא אמש כי "על מנת למצות את בירור החשד בעניין מעורבים נוספים בעבירה, ובנוסף לאור מידע חדש שהתקבל לאחר פרסום המקרה, הוחלט להטיל על היחידה המרכזית במחוז ש"י לערוך השלמות חקירה נוספות". באמצע אפריל הוגשה התלונה בגין המעשה. במשטרה לא ידעו במי מדובר, ולאחר כשבועיים זיהתה הילדה את קטוסה, שעובד בבית ספרה, כמי שביצע את המעשים. בעקבות זאת הוא נעצר והכחיש את המיוחס לו. כחודש לאחר מכן ולאחר הגשת הצהרת תובע, התברר כי יש לו אליבי. מעסיקו של קטוסה בדק איפה היה באותו היום, ונמצא כי עבד באחד הבתים בהתנחלות כשבעלי הבית נמצאים עמו. בתביעה הצבאית החליטו לחזור בהם מהצהרת התובע בעקבות זאת, אך כמה ימים לאחר מכן הודיעו שוב על הגשת כתב האישום - מבלי לציין מועד. במקום זאת נכתב כי המעשה אירע בחודשים פברואר עד אפריל בדירה בשכונה בהתנחלות. לצד זה, מחומרי החקירה עולה כי חוקרת הילדים ציינה שלא ניתן לקבוע את מהימנות הילדה בנוגע לזיהוי. לפי החוקרת, ייתכן כי הילדה הושפעה מתשאול שערכו לה בנושא בני משפחתה. כמו כן, הילדה לא עברה בדיקות הנדרשות במקרי אונס ולא נמצאו כל ראיות פורנזיות בדירה שבה לכאורה בוצע המעשה. בנוגע לפוליגרף, שאינו מהווה ראיה קבילה, נמצא בבדיקה אחת כי קוטסה דובר שקר ובבדיקה אחרת לא היו ממצאים חד משמעיים. שורת הבעיות הביאה כאמור להתערבות ראש אגף החקירות בתיק ולהחלטה להעביר את ניהולו ליחידה המרכזית במחוז ש"י. כמו כן, עלה מאז הגשת כתב האישום חשד למעורבותו במקרה נוסף. עורכי דינו הכחישו אתמול את הדברים. "הבן אדם נמצא במעצר כבר חודשיים ימים. העובדה שהוא עצור ויש חקירה בעניינו אולי לא היתה ידועה בפני כלל הציבור, אבל ביישוב עצמו כולם ידעו את זה. ולכן לא יעלה על הדעת שחודשיים אף אחד לא אמר כלום, לא נטען כי היה אירוע נוסף. ועכשיו כשאנחנו מציפים את כל הכשלים בהתנהלות המשטרתית עד כדי כך שפרקליט המדינה וראש אגף החקירות ומפקד מחוז ש"י מעורבים אז הם מנסים למצוא פתרונות כדי לכסות על הפשלות שלהם", אמר עורך דינו דרוויש נאשף.(עדכון ראשון: 7:43)