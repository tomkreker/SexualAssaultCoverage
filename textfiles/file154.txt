על פי החשד, שני הנערים ונער נוסף שכבר נעצר בפרשה ביצעו עבירות מין בנערה במקלט בבית הספר בו הם למדו. לאחר שהנערה סיפרה לאביה על המעשים, הוריה הגישו תלונה במשטרה נגד הנערים. השלושה מכחישים את טענות בת ה-13. "כולם בבית ספר בשוק מהסיפור" החשד לאונס הקבוצתי בדרום: שני נערים נוספים נעצרו בחשד לביצוע עבירות מין בנערה בת ה-13 בבית הספר בו למדו - כך נמסר הבוקר (ראשון) ממשטרת ישראל. אלו מצטרפים לנער נוסף, בן 16, שנעצר במסגרת , והיום ייערך דיון על המשך מעצרו. הנערה סיפרה לאביה כי נאנסה על ידי הנערים הלומדים עמה בבית הספר במשך כמה ימים במקלט המוסד החינוכי. בעקבות זאת, הוריה של הנערה הגישו תלונה בתחנת המשטרה בעיר. החשוד הראשון שנעצר, נער כבן 16, מכחיש את המיוחס לו וטוען כי לא היה במקום וכלל אינו מבין על מה מדובר. גם שני העצורים הנוספים מכחישים את המעשים וטוענים שלא היה אונס.ביום שישי דיווחה הילדה לגורמים בבית הספר על מה שקרה בשבוע שעבר, והם דיווחו לגורמי הרווחה ופקידת הסעד על החשד לאונס. לבית הספר הגיעו הבוקר פסיכולוגים וצוותי רווחה של העירייה עם הצוות החינוכי. בבית הספר המומים ומחכים לתוצאות חקירת המשטרה. לדברי גורם חינוכי, "אנחנו המומים מהידיעה. מדובר בילדים בני טובים, אנחנו נמתין לתוצאות החקירה, כולם בבית ספר בשוק מהסיפור". על פי תלונתה של הנערה, חלק מהנערים שהשתתפו על פי החשד באונס הקבוצתי שהתרחש לפני שבוע וחצי - צילמו את המעשה. אביה של הנערה טען כי בתו סיפרה לו בשבוע שעבר על המעשים הקשים שחוותה בשטח בית הספר. "באתי ביום שישי הביתה. היא אמרה לי אבא אני רוצה לדבר איתך.. היא אמרה לי אבא, אל תכעס. שאלתי אותה מה קרה. חשבתי שאולי תספר לי שקרה משהו בלימודים. היא אמרה אבא, אנסו אותי. שאלתי אותה מי? מה? היא אמרה לי שאלה היו ארבעה. 'אנסו אותי. קשרו אותי. סתמו לי את הפה עם סלוטייפ. היא עד עכשיו רק בוכה. הם הרסו משפחה שלמה. הם הרסו ילדה", אמר האב. "לא מעניין אותי כלום. אני רק יודע שאני לא אעזוב את הילדה. עם כל כמה שהמצב אצלנו קשה עכשיו נהיה עוד יותר קשה. רצחו אותנו ואותה. רצחו אותה. היא חיה מתה". הנערה מסרה עדות בפני חוקרת ילדים. במקביל, החשוד בן ה-16 שנעצר הגיע לתחנת המשטרה כדי להגיש תלונה על הטרדה וטען כי נערה מאיימת עליו בנושא. מיד לאחר מכן הוא נעצר - כחשוד באונס. בשלב זה, במשטרה פועלים לעצור את שאר החשודים במעורבות במעשה. הפרשה החמורה התפרסמה לראשונה אמש בחדשות 13.עו"ד אלכס גאוסקין, שמייצג את הקטין העצור מטעם הסניגוריה הציבורית, מסר כי הנער "מכחיש את כל החשדות ומסר גרסה מפורטת. מצער מאוד שבחקירה רגישה שבה מעורבים קטינים המשטרה בוחרת להדליף מידע מתוך החקירה". ממשרד החינוך נמסר בתגובה כי "הנושא מצוי בחקירת משטרה. המשרד עוקב מקרוב אחר הפרטים".(עדכון ראשון: 08:33)