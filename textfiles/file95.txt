חובשי מד"א העניקו טיפול לילד שנפגע קשה בגפיו ברחוב רמב"ם בחדרה כשחצה את הכביש בסמוך לבית ספרו. "הקורקינט היה עקום והילד שכב כשהוא בהכרה מלאה וסובל מחבלות קשות בגפיים", סיפר חובש שטיפל בו. עדי ראיה מסרו כי הילד נפגע במעבר חצייה ילד בן תשע נפגע הבוקר (שלישי) באורח קשה בתאונת דרכים ברחוב רמב''ם בחדרה. הילד רכב על קורקינט בעיר ונפגע מאוטובוס. חובשים ופרמדיקים של מד"א העניקו לילד טיפול ראשוני ופינו אותו לבית החולים הלל יפה שבעיר מצב קשה עם חבלות בגפיים. מגורמי הרפואה נמסר כי הילד עבר ניתוח כירוגי והועבר לבית החולים שניידר שם יאושפז במחלקת טיפול נמרץ ילדים. מצבו יציב ויש שיפור במצבו. על פי עדי ראיה, האוטובוס של חברת קווים פגע בילד בעת שחצה את הכביש בצומת הרחובות רמב"ם וסמילנסקי במעבר חצייה. נהג האוטובוס מעוכב במקום ומוסר כעת עדות ראשונית לבוחני התאונות.האירוע התרחש בסמוך לתחנת המרכזית בחדרה. וככל הנראה בשעה שעשה הילד את דרכו לבית הספר שבו הוא לומד.האם ליזי סילוני סיפרה כי "אנחנו עדיין לא יודעים מה בדיוק קרה שם, תודה כל מי שסייע וטיפל בילד שלנו. מצבו כעת הרבה יותר טוב ואנחנו בדרך לבית החולים שניידר שם יטפלו ברגלו הפצועה. הילד במצב טוב ויציב"עוד בוואלה! NEWS: תקרית בשכם: לוחמים זיהו אנשי ביטחון פלסטינים כמחבלים - ופתחו באש    חובש רפואת חירום מד"א רפאל בוהדנה סיפר: "על הכביש במרחק של מטרים מהקורקינט שהיה עקום שכב הילד כשהוא בהכרה מלאה וסובל מחבלות קשות בגפיים. אזרחים שהיו עדים לתאונה סיפרו לנו שהוא נפגע מאוטובוס בעת שחצה את הכביש. הענקנו לו טיפול רפואי שכלל עצירת דימומים, קיבועים וטיפול לכאב ופינינו אותו בניידת טיפול נמרץ של מד"א תוך המשך טיפול רפואי לבית החולים הלל יפה בעיר כשמצבו קשה ויציב".