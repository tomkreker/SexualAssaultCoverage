מורה בן 60 חשוד כי תקף שתי תלמידות בנות 15 בשטח בית הספר בתיכון מוכר בעיר. החשוד נעצר ונחקר אולם מכחיש את המיוחס לו. המשטרה פתחה בחקירה ואספה עדויות מתלמידים ומצוות בית הספר וכן מצאה אצל המורה חומרים פורנוגרפיים. החשוד נשלח למעצר בית בן שבוע מחנך בבית ספר תיכון ברחובות נעצר ונחקר בימים האחרונים בחשד כי ביצע בשתי תלמידות בנות 15 מעשים מגונים במהלך שנת הלימודים - כך הותר היום (שלישי) לפרסום. על הפרשה הוטל צו איסור פרסום שחלקו המרכזי הוסר על ידי בית משפט השלום בראשון לציון.מהחקירה עולה כי החשוד, גבר בן 60, משמש מורה ומחנך באחת מכיתות התיכון בעיר 16 שנים, נהג לבצע מעשים מגונים בשתיים מתלמידותיו בעת מפגשים עמו, בבית הספר ומחוצה לו. הפרשה נחשפה לאחר שהוריה של אחת התלמידות הגישו ליועצת בית הספר תמונה שבה נראה המורה מחבק ומנשק את התלמידה וכן נוגע בה נגיעות לא רצויות. היועצת הפנתה את התמונה למנהל וביחד הגישו את החומר למשטרה. חוקרי תחנת משטרת רחובות פתחו בחקירה בעקבות הפנייה, במהלכה נספו עדויות ותלונות נוספות ממספר גדול של תלמידים, וכן עדויות מצוות המורים בבית הספר. עוד בוואלה! NEWS: מעצרו של החשוד הוארך היום בפעם השלישית. השופטת זהר דיבון סגל, כתבה בהחלטתה כי "מדובר בבקשה שלישית להארכת מעצר של החשוד. הוא ניצל את מעמדו כמחנך, ועל פי שתי תלונות של שתי תלמידות הוא ביצע בהן מעשים מגונים. ברשות החשוד נתפס חומר פורנוגרפי. עוצמת החשד מבוססת על עדויות של התלמידות ודפוס ההתנהגות אכן מלמד על התנהלות לא הולמת של מחנך, בין היתר בקניית מתנות לתלמידות, שיחות טלפון בשעות לא מקובלות ומפגשים מחוץ לשעות הלימוד".סניגורו של החשוד מכחיש את המיוחס לו וטוען כי "לא היו דברים בעלי אופי מיני". המורה נשלח למעצר בית של שבוע. בית המשפט אסר לפרסם את שם המוסד החינוכי.