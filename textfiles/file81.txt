עורכי הדין מסרו כי בחקירת הפרשה נעשתה שרשרת מחדלים החל משלב הגשת התלונה. בני משפחתה של הילדה טענו מלכתחילה כי מדובר בשרת בית הספר, קטוסה, אך הוא נעצר רק כעבור שבועיים. "לא נשקוט עד שהצדק ייצא לאור. מי שחושב למסמס את התיק הזה טועה טעות מרה" אסירים לבנונים ברחו מהכלא ונהרגו בתאונת דרכים עורכי הדין יהודה פריד וטל גבאי, שמלווים את משפחת הילדה בת השבע שנאנסה בבנימין, אמרו היום (חמישי) כי הוריה "המומים מהמתקפה עליהם. איך פתאום הפכו מקורבנות לצד השני". הפרקליטים מסרו כי "אנחנו הולכים להילחם ולהוציא את הצדק לאור. לא נשקוט עד שהצדק ייצא לאור והנאשמים הפוגעים יעמדו לדין. אם היו מחדלים, נעבור אליהם, אבל מי שחושב למסמס את התיק הזה טועה טעות מרה".עו"ד פריד טען כי החל משלב הגשת התלונה נרשמה שרשרת מחדלים. "התלונה לא הגיעה למקום הנכון, הילדה לא הגיע לרופא הנכון והרופא לא דיווח כמו שצריך". לדברי הפרקליטים, בני המשפחה אמרו כבר עם הגשת התלונה שמדובר בשרת בית ספר מחמוד קטוסה, אך הוא נעצר רק אחרי שבועיים, לאחר שהילדה זיהתה אותו בבית הספר.לקריאה נוספת בנושא בית המשפט הצבאי בעופר האריך אתמול את מעצרו של קטוסה, בן ה-46, בשבעה ימים. מדוברות המשטרה וצה"ל נמסר כי "בדיון הוצג בפני השופט המידע החדש הנוגע לנאשם, והצורך בהשלמת חקירה בעקבותיו. כמו כן, הוצג הצורך בעריכת פעולות נוספות למיצוי בירור החשד בעניין מעורבים נוספים בעבירה. לאחר השלמת פעולות החקירה, תגובש החלטה סופית בנוגע להמשך הטיפול בתיק וכתב האישום".במקביל, גורמים המעורים בחקירה מסרו כי כתב האישום נגד קטוסה יבוטל אם מידע חדש שהתקבל על הנאשם לא יאומת. לדבריהם, המידע, שהגיע מגורם רווחה, עשוי לבסס התנהלות סדרתית של החשוד וצפוי להעניק ראיית סיוע בתיק החקירה. הפרקליטות הצבאית הגישה ביום ראשון את כתב האישום נגד קטוסה, כחודש לאחר מעצרו. פרסום הפרשה עורר סערה אך לצד זה גם נחשפה שורת קשיים משפטיים בתיק. בין השאר, בכתב האישום מוזכרים מכרים של הנאשם שהחזיקו את הילדה בעת האונס וצחקו עליה. אולם אותם מעורבים נוספים לא זוהו.גורם במשטרה מתח ביקורת חריפה על התנהלות הארגון וכינה את תיק החקירה: "גבינה שוויצרית, מלאה בחורים". בעקבות זאת, הודיעו המשטרה והצבא כי "על מנת למצות את בירור החשד בעניין מעורבים נוספים בעבירה, ובנוסף לאור מידע חדש שהתקבל לאחר פרסום המקרה, הוחלט להטיל על היחידה המרכזית במחוז ש"י לערוך השלמות חקירה נוספות".