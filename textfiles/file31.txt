בדיון בהארכת מעצרו של ד"ר עידן ברק ציין השופט כי החומר שהוצג בפניו ביסס חשד סביר לביצוע עבירות מין ומעשי סדום בכמה נערים מתחת לגיל 16. בחקירת מחשבו האישי של הרופא התגלו ממצאים שחיזקו את החשדות נגדו, בהם פרסום מעשי תועבה. מעצרו הוארך בשמונה ימים אסירים לבנונים ברחו מהכלא ונהרגו בתאונת דרכים בית משפט השלום בראשון לציון האריך היום (ראשון) בשמונה ימים את מעצרו של ד"ר עידן ברק החשוד בעבירות מין בנערים ברשת. השופט גיא אבנון אמר כי החומר שהוצג בפני בית המשפט ביסס חשד סביר לביצוע עבירות מין והוסיף כי הראיות שהובאו בפניו חיזקו את החשד לביצוע מעשה סדום בכמה נערים מתחת לגיל 16. כמו כן, אבנון ציין כי מעצרו של החשוד הוארך בין היתר בשל החשש לשיבוש חקירה. נציג המשטרה בדיון מסר כי נגד רופא הילדים תושב גני תקווה לא התקבלו תלונות נוספות. לדבריו, מאז הארכת מעצרו האחרונה וכתוצאה מחקירת מחשבו האישי התחזק החשד לביצוע מעשי סדום בנערים ופרסום מעשי תועבה.עוד בוואלה! NEWS ברק, רופא ילדים בקופת החולים מאוחדת באלעד נעצר בשבוע שעבר על ידי להב 433 - והוא חשוד בעבירות נוספות בהם מעשה סדום סחיטה באיומים וייצור חומרי תועבה לקטין. במשטרה הדגישו כי לא נמצא קשר בין עבודתו כרופא ילדים לבין הקורבנות שהותקפו. המשטרה חושדת כי ברק אילץ את נער בן 14 בשיחות וידאו לבצע בעצמו מעשים מגונים ומעשי סדום תוך שהוא מצלם ומנחה אותו כיצד לבצעם. לפי התכתבויות שמצאו החוקרים - ברק חשוד שתקף ילדים נוספים. על פי החשד ברק הוא חשבון פייסבוק פיקטיבי, ניהל שיחות וידאו דרך הסקייפ ופתח לעצמו כרטיס גם באתרי היכרויות. בין שמות הכינוי והפרופילים שפתח ברשת החברתית שנתן לעצמו: oshecohen, Denisdaniel, Mastpr, Badboy, Badboy_17.החקירה החלה בעקבות דיווח של הנער למוקד 105, המוקד הלאומי להגנה על ילדים ונוער ברשת, והיא מתנהלת בשיתוף פעולה עם משרד הרווחה ומלווה על ידי מחלקת הסייבר בפרקליטות המדינה. בתלונתו סיפר הנער בן ה-14 כי הוא נסחט על ידי אדם. הרופא הקליט את השיחות עמו ושמר את הצ'אטים וכשהילד ביקש להפסיק את הקשר, איים לפרסם את השיחות וההתכתבויות. "יש לי את זה מצולם, ובלחיצת כפתור אני מפיץ את התמונות שלך לכל העולם".