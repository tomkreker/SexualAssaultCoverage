על פי החשד, משה ג'ורנו אנס תלמידה בת 15 עת שהתגורר בפנסילבניה. הוא נעצר, שוחרר בערבות וברח לישראל. ה-FBI גילה אותו בארץ חמש שנים אחר כך דרך חשבון הפייסבוק שפתח. בתום מאבק משפטי ארוך, והחלטה לה המתינו הרשויות האמריקניות שנים ארוכות, הוא הוסגר מישראל לארה"ב בית משפט בפיטסבורג הורה אמש (שישי) כי תושב אופקים, החשוד באונס תלמידה בת 15 בארצות הברית בשנת 2004, יישאר מאחורי סורג ובריח. משה ג'ורנו, בן 53, התגורר אז בארצות הברית. ה-FBI גילה אותו בישראל חמש שנים אחר כך, דרך חשבון הפייסבוק שפתח. הוא מכחיש את המיוחס לו. משפטו ייפתח בעוד שבועיים.כ-15 שנה אחרי האירוע, הוסגר שלשום ג'ורנו מישראל לארצות הברית בתום מאבק משפטי שניהל בארץ. "אין להשלים עם הפיכתה של מדינת ישראל למקלט לעבריינים", קבע בית המשפט המחוזי בירושלים. סנגוריו עו"ד אביגדור פלדמן, תומר נוה וימימה אברמוביץ', שייצגו אותו בבית המשפט העליון, עשו שימוש בחוק הלאום וטענו כי מחמת יהדותו ובהיותו אזרח ותושב מדינת ישראל, גובר החוק על חוק ההסגרה ומחייב להורות על ריצוי עונשו בישראל, ככל שיורשע ויישלח לכלא. "חוק הלאום לא נועד לייבא עבריינות יהודית לישראל" קבעו השופטים נעם סולברג, ענת ברון ועופר גרוסקופף. השלושה דחו את ערעורו וסללו את הדרך להסגרה לה המתינה ארצות הברית שנים ארוכות.עוד בוואלה! NEWS: עם נחיתתו בנמל התעופה של פיטסבורג הובל ג'ורנו כשהוא אזוק ומלווה על ידי סוכנים של ה-FBI ואנשי משרד השריף המקומי שהביאו אותו מישראל. הוא שמר על ארשת פנים קפואה וסירב לענות לשאלות כתבים שהמתינו לו. מחוץ לבניין הטרמינל הוא הוכנס לניידת שהעבירה אותו למעצר בכלא של מחוז אלגייני. סגן השריף הדגיש בפני התקשורת והנערה, היום אישה כבת 30, כי כל אותן שנים רשויות החוק לא שכחו אותה ולא שכחו את התיק הזה. היא תעיד כנגדו במשפט. הוא גם ציין את שיתוף הפעולה בין הרשויות ובכלל זאת בישראל. ב-FBI אמרו לתקשורת כי ייתכן וג'ורנו סבר שיוכל לעשות מה שהוא רוצה במקום אחר בעולם, אם רק יסתלק ממערב פנסילבניה, אבל כי לבולשת הפדרלית "יד ארוכה". האירוע התרחש כשהנערה הגיעה לחנות הבגדים של ג'ורנו, "מו-גיר", ברובע דורמונט של מטרופולין פיטסבורג, ב-6 בספטמבר 2004 בסביבות השעה 16:00. על פי החשד, ג'ורנו שהיה אז כבן 39, הוליך אותה למכון השיזוף הסמוך שהיה בחנות בבעלותה של חברתו לשעבר, ושם אנס אותה. הנערה דיווחה לאמה עוד באותו יום, נגד ג'ורנו נפתחה חקירה והוא נעצר. לבית המשפט בעיר הוא הובא למחרת אזוק, טען שהנערה "התחילה איתו" ושוחרר בערבות. זמן קצר אחר כך עלה על טיסה לישראל, והתנדף. לטענת התביעה, הנערה וחברתה פקדו את חנות הבגדים של ג'ורנו, שכבר הכירו בעקבות ביקורים קודמים במקום. הוא החמיא לה על השיזוף, וכשהשיבה כי לדעתה היא דווקא חיוורת הוא הציע לה ולחברתה שיזוף חינם בתאים שבחנות הסמוכה והשתיים נענו לבקשתו. מעדותה של הנערה עולה כי בהגיעם אל חדרי השיזוף, הכניס אותה החשוד אל חדר רחוק מהחדר שאליו נכנסה חברתה, שם גילתה כי אינה יכולה לסגור או לנעול מאחוריה את הדלת.לדבריה, הוא נכנס אל החדר לאחר שהתפשטה לצרכי השיזוף ואמר לה כי עליה למרוח עוד קרם על גופה. לטענתה, תוך שהחל למרוח קרם גוף על רגליה ולאחר מכן החל להעביר את ידיו אל בטנה הוא החדיר את אצבעו לאיבר מינה, התפשט, סובב אותה והפיל אותה על מיטת השיזוף ואז בעל אותה. הנערה סיפרה שניסתה להרחיק אותו ממנה, אך הוא אחז אותה בבטנה. בתום מעשיו, ניסה ג'ורנו לשדל אותה למגע מיני נוסף, ואחר כך התרה בה לבל תספר לאיש על אשר אירע.אולם היא סיפרה מיד לחברתה, וכבר למחרת הוגשה תלונה נגד ג'ורנו והוצא צו מעצר כנגדו. בבית משפט הוא שוחרר בערבות כאמור, והחשד כי נמלט עלה רק לכשפעם אחר פעם לא התייצב לדיונים שהתקיימו בעניינו. כך לא התייצב חודש אחר כך, וגם לא לדיון נוסף בדצמבר 2004. בינואר 2005 הוצא נגדו צו מעצר נוסף, ומשלא אותר, הועבר הטיפול בתיק ל-FBI. ב-2006 הוגש כתב אישום חדש נגדו בגין עבירת אונס, במקום כתב אישום קודם שהוגש נגדו בגין עבירה של תקיפה מינית. בדצמבר 2009 עלה ה-FBI  על דף פייסבוק שפתח ג'ורנו בעברית. לרשויות האמריקניות התברר כי ג'ורנו יצא את ארצות הברית לישראל באמצעות דרכונו הישראלי וכי הוא שוהה בארץ, כאן פתח בחיים חדשים. אחיו מכר בינתיים במחיר מציאה את תכולת החנות שלו והיא החליפה ידיים. בפנסילבניה כועסים על המחדל שאיפשר את הבריחה. במשרד השריף הסתמכו על הודעה מבית המשפט כי דרכונו נתפס והודו שייתכן והיו צריכים לבדוק שכך אכן נעשה. "איש לא הזהיר מפני הסיכון שייברח", טענו בפני התקשורת המקומית. הליכי ההסגרה בישראל נוהלו על ידי עו"ד מתן עקיבא מהמחלקה הבינלאומית בפרקליטות המדינה, החקירה נוהלה בשיתוף משטרת ישראל - מדור אינטרפול והפעלה חו"ל. משטרת ישראל עצרה אותו רק ב-2017. שנה אחר כך בית המשפט המחוזי בירושלים דחה את טענותיו של ג'ורנו נגד ההסגרה וקבע כי אין ממש בטענתו כי מטרת שינוי סעיף העבירה שיוחס לו, הייתה כדי "להוליד" עילה שתשמש את התביעה בהליך ההסגרה. בפברואר 2018 הכריז עליו בית המשפט "בר הסגרה". ערעורו לבית המשפט העליון נדחה בראשית החודש  והשבוע כאמור הוסגר. בבית המשפט בפיטסבורג נדחתה ביום שישי בקשת סנגורו לשחרר אותו בערבות.