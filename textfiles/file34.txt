כתב אישום הוגש לבית המשפט נגד אם מתל אביב וגבר נוסף מירושלים בגין שורת עבירות מין בתוך המשפחה ביוזמת האם כלפי בתה בת השמונה. לפי כתב האישום, האם צילמה את הבת בעירום תוך שהיא מביימת אותה מול המצלמה ושולחת לגבר. "אחת מהחקירות המזעזעות בכל שנותיי במשטרה" פרקליטות מחוז תל אביב הגישה היום (חמישי) לבית המשפט המחוזי בעיר כתב אישום חמור נגד אם כבת 44 מתל אביב וגבר נוסף, תושב ירושלים בן 63, בגין ביצוע מעשים מגונים בביתה הקטנה של האם בת השמונה, תיעודם והפצתם.מכתב האישום עולה כי לבקשת הגבר ובהנחייתו, האם נהגה לצלם את הילדה בעירום והתערטלות תוך שהיא מביימת אותה ומנחה אותה להצטלם מול המצלמה באופן פורנוגרפי. על פי החשד היא שלחה את הסרטונים לגבר - פדופיל מורשע. בשיחות טלפון בין השניים סיפרה לו האם כי היא מבצעת מעשים מגונים בבתה. האם שלחה את התכנים לגבר במשך מספר חודשים. כמו כן, היא שלחה לו בסך הכל כ-96 תמונות, וסרטון. הנאשם שמר את החומר בתיקיות ייעודיות בשני מכשירים ניידים אשר שימשו אותו באותה תקופה. ייתכן כי האישה הייתה מעוניינת בגבר. עוד עולה מכתב האישום כי הגבר הגיע לביתה של הנאשמת, ונישק את בתה הקטינה על פיה בעת ששהה עמה ביחידות בחדרה. כמו כן, במשך כחודשיים התכתב הנאשם עם בנה הקטין של הנאשמת בניגוד לתנאי צו הפיקוח בעניינו.עוד בוואלה! NEWS: הסיפור התחיל לפני כשבועיים כשבמשטרה התקבל דיווח אודות חשד של ביצוע מעשים מגונים ועבירות במין בתוך המשפחה. בעקבות כך, המשטרה פתחה בחקירה במסגרתה הובאו לתחנת המשטרה ביפו האם והגבר, אז, חשודים, ובסוף החקירה הם נעצרו. אחד החוקרים בפרשה סיפר: זו "אחת החקירות המזעזעות שיצא לי לחקור במשך כל שנותיי במשטרה". לפני כחודש וחצי הוגש כתב אישום נגד חיים דמקינר, תושב נהריה בן 55, בגין שורה ארוכה של עבירות מין באמצעות האינטרנט, בהן אינוס, מעשה סדום ומעשה מגונה בנערות מתחת לגיל 16 בהסכמה שהושגה במרמה. כמו כן, דמקינר נאשם בהחזקה ויצירה של פרסומי תועבה, התחזות כאחר, פגיעה בפרטיות הטרדות מיניות ועבירות נוספות. הנאשם ביצע את העבירות ב-30 ילדות ונערות בנות 10-17, וכן בארבע צעירות.