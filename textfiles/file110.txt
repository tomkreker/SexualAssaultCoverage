בחדשות 13 פורסם כי הילדה הוזמנה למפגש במבנה נטוש במרכז הארץ, שם ביצעו בה בני 12-13 מעשי סדום. אחד התוקפים תיעד את המעשים והפיץ את הסרטון לחבריו. הילדים המעורבים נחקרו, ושוחררו כעבור זמן קצר. "במקרה חמור, ומזעזע ומביש כזה לא נתקלתי" ילדה בת 11 עברה התעללות מינית קשה בידי קבוצת ילדים בני 12-13 לפני שלושה חודשים - כך דווח הערב (שני) ב"חדשות 13". על פי החשד, הילדה הוזמנה למפגש חברתי שהתקיים במבנה נטוש, שם ביצעו בה הילדים מעשי סדום בזה אחר זה. היא אולצה להשתתף בארבעה מפגשים מסוג זה, שתועדו על ידי אחד הילדים שהפיץ את הסרטון לחבריו.הילדים המעורבים במעשה נחקרו במשטרה, אולם שוחררו כעבור זמן קצר בשל גילם הצעיר ושבו לבית הספר. הילדה, לעומת זאת, לא חזרה ללימודים ושוהה במרכז לבריאות הנפש. היא אובחנה עם פוסט טראומה ומצב דיסוציאטיבי. עו"ד הלל בבאייב, המייצג את משפחת הילדה, אמר כי "ק', כבת 11 שנים, אולצה לקיים יחסי מין מספר פעמים. האונס המתמשך התאפשר הודות לאימה שהטילו חבורת הנערים על הילדה. ברוב המקרים אולצה הנערה לקיים יחסי מין מלאים או מעשי סדום בשעה שהיא נסחטת בידי סכין המוצמד לגרונה".לדבריו, בשלב מסוים איימו הילדים כי יפיצו את התיעוד, ששימש כאמצעי לחץ למנוע ממנה לספר על שחוותה. "האירועים התגלו כאשר הסרטון החל להיות מופץ. האם נחשפה לסרטון על מלוא חומרתו"."ראיתי הכל במסגרת עבודתי, אבל בכזה מקרה חמור, ומזעזע ומביש לא נתקלתי", הוסיף עורך הדין. "המשטרה ומשרד החינוך הם האשמים העיקריים שלא תומכים בילדה ובמשפחתה ונוהגים בקלות ראש במקרה החמור, כל זאת עקב מצבה הכלכלי של הקטינה ומשפחתה". מטעם העירייה במרכז הארץ, שבתחומה אירעה לכאורה ההתעללות המינית, נמסר בתגובה כי "מדובר באירוע המצוי בחקירת משטרה". גורם בעירייה אמר כי האירוע התרחש לפני מספר חודשים, והתפוצץ בעקבות תלונה שהגישו הוריה של הקטינה. על פי כתב התלונה כמה צעירים ביצעו מעשים מגונים בקטינה באחת משכונות העיר. מאז האירוע הילדה נמצאת בטיפול ומעקב של הרווחה בעיר.גורם במשטרת ישראל מסר כי "תיק החקירה הועבר לפרקליטות". בפרקליטות מרכז אמרו בתגובה כי "התיק בבחינה וטרם התקבלה בו החלטה".