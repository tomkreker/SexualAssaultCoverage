המשטרה עצרה גבר בשנות ה-40 לחייו, בחשד לעבירות מין קשות בשתי בנותיו, בת 14 ובת 6. הוא נעצר בעקבות תלונה שהוגשה אתמול על העבירות הקשות. מעצרו הוארך בשלושה ימים בית משפט השלום בחיפה האריך היום (שישי) בשלושה ימים את מעצרו של גבר בן 41, תושב כפר בגליל, שנעצר אמש בחשד שסימם את בנותיו ואז ביצע בהן מעשים מגונים. זאת לאחר שאשתו התלוננה אתמול בתחנת המשטרה בכרמיאל. לפי המשטרה, מהחקירה עולה החשד כי האב סיפק לבנותיו בנות ה-14 וה-6 סמים קשים ואז ביצע בהן עבירות מין קשות. כמו כן נחשד כי האב הכה את בני משפחתו. הגבר, לו עבר פלילי בכמה תחומים, אף ריצה חמש שנים בכלא לאחר שהורשע בהנחת מטען. החשוד מכחיש את המיוחס לו. סנגורו, עו"ד תומר נווה, טען כי מדובר בעלילת שווא. "מרגע שנעצר הוא מבקש לעבור בדיקת פוליגרף וחוקרי המשטרה אינם מאפשרים לו", אמר לוואלה! NEWS.עוד בוואלה! NEWS: לפני כמה חודשים הוגשה נגדו תלונה דומה, הוא נעצר ובו ביום בתום חקירה קצרה שחררה אותו המשטרה. "יש לבצע איזון בין האפשרות שמדובר בתלונת שווא לבין חומרת העבירות המיוחסות", קבע השופט אהרן שדה והורה למשטרה לזרז את החקירה ובמיוחד את הפוליגרף המתבקש, לגבר ולאשתו שהגישה את התלונה.(עדכון ראשון: 10:08)